<html><head><meta http-equiv="Content-Type" content="text/html;charset=utf-8" /><link href="style.css" rel="stylesheet" type="text/css" /><title>4 Szertelen.Gportal 17.02.04-17.11.06</title></head><body><div class="calibre" id="calibre_link-6">
	<p class="block_"><a href="http://szertelen.gportal.hu/gindex.php?pg=36966714&amp;postid=1357212" class="text_">CUCCTALANUL</a></p>
	<p class="block_1"></p>
	<p class="block_2">2017.02.04. 15:34</p>
	<p class="block_3">várlak, babám, elvárlak...</p>
	<p class="block_4">Megint csak a füzetből másolok. Ez van, amíg nem lesz valami kütyü, amivel rögtön fel tudom tenni a blognakvalót.</p>
	<p class="block_4">&nbsp;</p>
	<p class="block_4">2017. február 01. szerda</p>
	<p class="block_4">Tehát vasárnap este ott aludtam, ahol előző éjszaka, a Miki utasítása szerint.</p>
	<p class="block_4">Hétfőn persze munkanap volt, és számolgattam, mikor kell a Csigáéktól elindulnom. Felhívtam Renit a Prohumánnál, hogy mikor megy a busz a Keletitől. 11:50-kor. Még mindig jobb, mint 11:55-re elmenni a Felszabig.</p>
	<p class="block_4">Még vasárnap este ledumáltam Csuannal, hogy reggel 8 és 9 között meglátogatom a lelkész urat, hogy megbeszéljük, náluk lakhatom-e. Szamonim (a lelkész felesége) lekísért az alagsorba, kávéval-teával kínált, de éhgyomorra nem fogadtam el. Persze ez az ugatós köhögés elővett, mint két hete mindig. Épp egy kocka étcsokit majszoltam, amikor Lee párszor megjelent. Megbeszéltük, hogy a kisszobában ellehetek havi 45-ért, a nagyban lesznek a srácok - Csuan és a két kismisszionárius, Sion és Patrick -, mert hamarosan jön két csaj (19 és 25 évesek) a földszinti szobába.</p>
	<p class="block_4">Visszamentem a Csigáékhoz beszámolni a dolgokról, meg szerettem volna még egy kicsit netezni, mert tudtam, hogy az a közeljövőben nem lesz olyan egyszerű. A gyüliben szombaton nagytakarítás van, és nem tudom, meddig tart, tehát csak utána tudok netcaféba menni. Hétköznap pedig olyan helyet kéne találnom, ami már nyitva van, amikor én odamegyek. Pl. egy tíz órai nyitás egy szűk óra géphasználatot jelent, és ebben benne van az is, hogy megírom a blognakvalót. Ez ugye nagyon nem sok. Azt itthon kell megcsinálnom, ahhoz viszont vas kell. Ami azt jelenti, hogy</p>
	<p class="block_4">- vagy veszek egy asztali gépet, de akkor monitor is kell - költözésnél gondot jelent -, és ez lenne a legjobb ár/érték arány,</p>
	<p class="block_4">- vagy veszek egy olcsóbb laptopot, de kint Hollandiában úgyis van,</p>
	<p class="block_4">- vagy veszek egy tabletet és külön egy billentyűzetet, hogy gyorsan tudjak gépelni.</p>
	<p class="block_4">Tabletem szintén van kint, de már kezdett megbolondulni: össze-vissza pattogott és vezérelte magát, mintha valami láthatatlan kéz zongorázna rajta.</p>
	<p class="block_4">De persze ehhez is pénz kell. Most csak a múlt heti 2 napomat kapom meg, ami 16 rugó, de ebből élni is kell egy hétig.</p>
	<p class="block_4">A nóta vége az lett, hogy eldumáltam az időt a Csigáékkal, és amikor láttam, hogy már nem érem el a buszt, felhívtam Renit. Azt hazudtam neki, hogy dokinál vagyok és sokat kellett várni. Mondta, hogy semmi baj, és megbeszéltük, hogy holnap azért megyek.</p>
	<p class="block_5"><span class="text_1">Ezzel 8 rugót rántottam ki a zsebemből.&nbsp;</span><span class="text_2"><img src="images/000005.png" alt="Image" class="calibre1" /></span></p>
	<p class="block_4">&nbsp;</p>
	<p class="block_4">És ha már így alakult, felhívtam a Mikit. Csodák csodája: felvette!</p>
	<p class="block_4"><span class="calibre2">- Halló, tessék, Fülöp Miklós - hadarta a telefonban, és ez semmiben sem különbözött attól,&nbsp; hogy "halló, tessék, Török Andrea", persze ha a nevet leszámítjuk. Andikám akkor is így vette fel, ha tudta, hogy ki az, és van egy spúrom, hogy M. is tudta, csak játszotta az eszét.</span></p>
	<p class="block_4">Mondtam neki, hogy én meg D. A. vagyok. Csak hogy ne mondhassa, hogy be sem tudok mutatkozni.</p>
	<p class="block_4">Kérdezem, hogy ma el tudom-e hozni a cuccaimat.</p>
	<p class="block_4">- Nem, mert dolgozom.</p>
	<p class="block_4">- Én is. És utána?</p>
	<p class="block_4">-&nbsp;Utána sem jó, mert utána meg megyek máshová.</p>
	<p class="block_4">Ejnye, de fontos ember lettél! Egyébként persze, hogy megy máshová: Délelőtt villanyórát olvas le, vagy akármit is dolgozik a Zsoltnak, aztán rohan a Ricsihez, hogy ingyen sült tésztához jusson, és 1/2 5-ig arról győzködje magát R. jóváhagyásával, hogy mennyire igaza volt, amiikor engem lapátra tett. Zárás után elkíséri a Borárosra, megvárja, amíg elindul R-vel a 23-as busz, azután hazaeszi a fene,és nem csinál semmit. Nézi a tévét, pornófilmet néz (most már biztosan visszakerült a laptop a helyére), szóval kipiheni a módfelett fáradságos napját. Ebbe ugyebár nem fér bele, hogy 6 óra után kiadja a cuccaimat az ablakon.</p>
	<p class="block_4">Kérdeztem, hogy a szombat jó lenne-e. Azt mondta, nem, de majd vasárnap megbeszéljük a gyüliben.</p>
	<p class="block_4">Nem volt pólóm azon az egyen kívül, ami már két napja rajtam volt. Az Erzsébet királynén vettem a kínaiban kettőt á 700 forintért. Miki véletlenül a kesztyűvel együtt kiadta az ablakon a vastag zoknimat még vasárnap, de hát az sem lesz elég jövő vasárnapig. Most biztosan dörzsölgeti a kezét örömében, hogy ilyen szépen ki tudott baszni velem.</p>
	<p class="block_4">Azért arra kíváncsi vagyok, hogy fogja ezt megmagyarázni a gyülekezet előtt!</p>
	<p class="block_4">&nbsp;</p>
	<p class="block_4">2017. február 03. péntek</p>
	<p class="block_4">&nbsp;</p>
	<p class="block_4"><span class="calibre2">A bátyám mesélt egy ismerőséről, aki valami spéci helyen dolgozik. Állítólag két-háromszázezret keres azzal, hogy monitorok között ül egy automata csavarhúzóval a kezében. Ebből ugye arra következtethet az ember, hogy monitoralkatrészeket kell összecsavarozni, de semmi közelebbit nem tudott&nbsp; mondani. Annyit lehet még tudni, hogy vidéken is vannak, meg a fővárosban is több helyen.</span></p>
	<p class="block_4">Tegnap felhívott, hogy megvan a cég neve. Persze ez nem volt ilyen egyszerű, mert felhívott ugyan, de én ki voltam kapcsolva. Este 9 előtt, amikor végeztem a csomagokkal való birkózással, rácsörögtem. Ő kinyomott és visszahívott, és megkérdezte, hogy megkaptam-e az sms-t. Mondtam neki, hogy nem, csak nem fogadott hívásaim voltak. Erre elküldte a cég nevét. FESTO, így hívják őket.</p>
	<p class="block_4">Itt, a gyüliben szombaton nagytakarítás van. Nem tudom, az mettől meddig tart, de nagyon remélem, hogy nem egész nap, így talán lesz időm elmenni végre egy netcaféba, feltenni ezeket a kézzel-lábbal írt blogokat, meg ennek a melóhelynek is utánanézni.</p>
	<p class="block_4">Aztán vasárnap a két istentiszelet, és talán véégre Mikikém este hajlandó lesz visszaszolgáltatni a cuccaimat.</p>
	<p class="block_4">Ez ügyben tegnap riasztottam a Csigát is. Délelőtt 10 után felhívtam és megkérdeztem, hogy ha M. beleegyezik, hogy elmenjek a dolgaimért, eljön-e segíteni. Részben mert minimum 4 szatyor lesz, plusz a zsákomba is pakolhatok, meg még ott van a lélegeztetőgép, aminek a maszkját olyan aranyosan kitakarították, hogy azóta sem tudom használni.</p>
	<p class="block_4">Ez úgy volt, hogy a maszk homlokrészénél volt egy szilikongumi pogácsa, ami már akkor lifegett egy kicsit, amikor megvettem a gépet. (És ezek nagyon nem olcsók!) Aztán persze mindig halogattam, hogy vegyek egy tubus pillanatragasztót és fixáljam. Aztán egyszer máshol voltam, talán még a Vonaton, Andikám pedig ott a Mikinél, és gondolom megpróbálta kitakarítani. Arra még gondolni sem akarok, hogy egyszerűen letépték és kidobták. A gép ott volt az ágy mellett, a maszk lehajítva a földre - Hova máshova? Én meg majd felteszem az arcomra! -, elég lehetett ide-oda pofozni a seprűvel... Talán az is lehet, hogy amikor átrendezték a szobát, és a sok nélkülözhetetlen dolgot besuvasztották a sarokba, ahol akkor még az az ágy állt, amiben én laktam... Mindegy. Mikikém elbújna a kérdés mögé:</p>
	<p class="block_4">- Azt hiszed, hogy én látok?</p>
	<p class="block_5"><span class="text_1">&nbsp;És ezzel le is került minden felelősség a válláról. Ügyes! Nem?</span><span class="text_2"><br class="calibre3" id="calibre_link-46" />
</span></p>
	</div>

<div class="calibre" id="calibre_link-28">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li class="block_7" id="calibre_link-47"><a href="http://szertelen.gportal.hu/gindex.php?pg=36966714&amp;postid=1358604" class="text_">LEVELEK A KONZERVDOBOZBÓL 1</a></li>
</ol>
	<p class="block_1"></p>
	<p class="block_2">2017.02.13. 11:28</p>
	<p class="block_3">kész akciófilm...</p>
	<p class="block_4">2017. február 05. vasárnap</p>
	<p class="block_4">&nbsp;</p>
	<p class="block_4">Ma egy hete üldözött el a Miki. Azt mondta, ma megbeszéljük, hogy mikor hozhatom el a cuccaimat tőle, de hazudott.</p>
	<p class="block_4">Hazudott, mert amikor a gyüliben rákérdeztem, hogy akkor most elhozhatom-e, azt hazudta, hogy ma nem, mert megy valahova. Ismerem, tudom, hogy hova megy: haza, leveszi a cipőjét, pattogat 1-2 zacskó kukoricát, lefekszik és tévét néz. Ide megy. Ezért nem képes arra, hogy 10 perc alatt (sem) kiadogassa a szatyraimat az ablakon.</p>
	<p class="block_6"></p>
	<p class="block_4">Ne vicceljünk már! Marha sürgős volt kidobnia -8 fokban, annak ellenére, hogy már két napja dolgoztam, most meg ott kotlik a dolgaimon?</p>
	<p class="block_4">Nem tudok ruhát cserélni? Hivatalos papírok, útlevél, minden? Vajon mit szólna ehhez a rendőrség?</p>
	<p class="block_4">&nbsp;</p>
	<p class="block_4">Amikor kérdeztem, hogy akkor mikor vihetem el, azt mondta, hogy hívjam fel, de ő hétköznap dolgozik. Mondtam, hogy én is, de mikor hívjam fel. Erre azt mondta, hogy 10 hónap után már ideje volt. Kissé ingerülten kérdeztem, hogy milyen 10 hónap, erre a Sándor, aki közöttünk ült, azt mondta, hogy ne most.</p>
	<p class="block_4">Mindig én vagyok leugatva! Hétfőn, amikor idejöttem megbeszélni, hogy mi legyen, akkor is megkaptam az oltásomat, mintha én rúgtam volna ki magamat. Most is én lettem leugatva. Persze, tudom, okos enged, de pont ezért már régóta a szamarak irányítják a világot.</p>
	<p class="block_4">&nbsp;</p>
	<p class="block_4">Nem véletlen, hogy olyan népszerűek az akciófilmek: A pozitív hős egész végig pórul jár, a látszólag sérthetetlen és teljesen gátlástalan negatív szereplő az utolsó nagy párbajjelenet végéig simán nyerésre áll, és persze a főhős kizárólag önvédelemből kénytelen ezt kinyírni. De kinyírja a végén, és mindenki elégedetten hátradől.</p>
	<p class="block_4">Ez a film.</p>
	<p class="block_4">&nbsp;</p>
	<p class="block_5"><span class="text_1">Én nem tudok verekedni, erős sem vagyok, Viszont tudok olyat, amitől a Miki börtönbe kerülhet. Szóval végképp nem értem, hogy miért piszkoskodik velem. Nem nézi ki belőlem, hogy feljelentem? Lehet, hogy meg fog lepődni…</span><span class="text_2"><br class="calibre3" id="calibre_link-48" />
</span></p>
	</div>

<div class="calibre" id="calibre_link-5">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="2" class="block_7" id="calibre_link-49"><a href="http://szertelen.gportal.hu/gindex.php?pg=36966714&amp;postid=1358605" class="text_">LEVELEK A KONZERVDOBOZBÓL 2</a></li>
</ol>
	<p class="block_1"></p>
	<p class="block_2">2017.02.13. 11:30</p>
	<p class="block_3">egy tenyér ha csattan</p>
	<p class="block_4">2017. február 07. kedd</p>
	<p class="block_4">&nbsp;</p>
	<p class="block_4">Miután vasárnap meghiúsult a terv, hogy hozzájutok a saját kis putyerkámhoz, felhívtam a Csigát, hogy ne várjon. Erre úgy begurult, hogy felajánlotta, hogy felhívja a Mikit és kissé lehordja. Megadtam neki a régi vodás számát (mert hogy már kettő is van). Három alkalommal próbáltam telefonálni utána, de nem sikerült elérnem. Az ő okostelóján nyilván kiírta, hogy keresem, de nekem csak csöngött, aztán szétkapcsolt. Eldöntöttem, hogy jó, akkor hagyom a francba, majd valamikor megtudom, hogy mire jutott M-vel.</p>
	<p class="block_4">Hétfőn 9-kor, amikor kijöttem a melóból, láttam, hogy keresett. Nem hívtam vissza, mert este meg ő szokott gályázni, de eldöntöttem, hogy ma valamikor de. 10 után megpróbálom, addigra már talpon szokott lenni.</p>
	<p class="block_4">&nbsp;</p>
	<p class="block_4">Este 11-kor nekiálltam mosni. Namost a fürdő a srácok szobájával szomszédos, és nem hiszem, hogy marha boldogok voltak, hogy két órán keresztül ment a gép…</p>
	<p class="block_4">&nbsp;</p>
	<p class="block_4">Ma délelőtt el akartam menni a Stáhlyba feldobni a vasárnapi blogomat, de valamiért elkényelmesedtem. Épp a kávémat kortyolgattam a konyhában, amikor kijött a pásztor a srácok szobájából.</p>
	<p class="block_4">Szokásos kérdések, megyek-e ma dolgozni (igen), szerdán van bibliaóra (tudom), dolgozom-e szerdán is (igen)… Aztán azt mondta:</p>
	<p class="block_4">- Mind a kettőtökkel szerettem volna beszélni.</p>
	<p class="block_4">Itt persze a Mikiről és rólam volt szó.</p>
	<p class="block_4">Elmagyarázta, hogy ha egy kéz lendül, az nem csattan, de ha kettő, akkor az igen. Tehát megint az okos enged elv. Vagyis ha engedtem volna, nem ütközik egymásba a két tenyér.</p>
	<p class="block_4">&nbsp;</p>
	<p class="block_4">Persze rögtön a zen buddhista filozófia jutott az eszembe.</p>
	<p class="block_4">A zenben vannak ilyen meglepő furcsa kérdések, amiken el tudnak mélázni meditáció közben. Az egyik így hangzik: Azt tudjuk, milyen az, amikor összecsattan két tenyér. De milyen egy tenyér, ha csattan?</p>
	<p class="block_4">&nbsp;</p>
	<p class="block_4">Hozzátette még, hogy a Mikinél ez nem hirtelen döntés volt, mert bár nem szólt, de gyűlt, gyűlt benne, és a végén kitört. Nekem nem ez volt a véleményem, de nem akartam vitatkozni. Inkább azt mondtam, hogy én is rengeteget tűrtem tőle, nálam is csak gyűltek, gyűltek a dolgok, de én kénytelen voltam feldolgozni. Minden úgy ment, ahogy ő akarta. Ha azt mondta, hogy most ide megyünk, vagy azt csináljuk, akkor az úgy történt.</p>
	<p class="block_4">Csak hogy a pásztor is tisztában legyen vele, hogy igenis, az okos engedett. És mégis….</p>
	<p class="block_4">&nbsp;</p>
	<p class="block_4">Elég későn indultam el, és az utcán már felhívtam a Csigát. Beszámolt arról, hogy miért nem értem el &ndash; M.vel beszélt sokat, aztán meg a Szemivel -, és hogy mi lehet a nóta vége.</p>
	<p class="block_4">Hát, nagy meglepetés nem ért! Miklós a szegényes kis panaszait elsorolta a Csigának, közte olyat is mondott, hogy én kihasználtam egy fogyatékos embert(!), és hogy rendőrséggel is hiába mennénk oda, neki adnának igazat.</p>
	<p class="block_4">Érdekes, hogy valahányszor szóba kerül a rendőrség, mindig neki lenne igaza! (Szerinte.) Mert ha ő hívja ki, az jogos, mert ők annak idején tanulták a paragrafusokat, ha pedig valaki ellene hívná ki őket, akkor elég felmutatnia a vakigazolványát, és köszönöm szépen, sőt még az illetőt vinnék el bilincsben, aki ellene hívta a szerveket, és előzetesbe kerülne.</p>
	<p class="block_5"><span class="text_1">Mert mindig ez a vége. Hogy az illető előzetesbe kerülne. Én nem tudom, hogy hányas volt büntetőjogból, szerintem átrugdosták kegyelem kettessel. Hogy nehogy előzetesbe kerüljön.&nbsp;</span><span class="text_2"><img src="images/000008.gif" alt="Image" class="calibre1" /></span></p>
	<p class="block_4">Az is érdekes, hogy mindig, amikor a kitalált meséiben ő vág pofán embereket, akkor erőteljes, kisportolt, egészséges fiatalember. Amikor viszont valaki esetleg idáig merészkedne arcátlanságban, hogy őrá hozza a jardot, akkor bezzeg mindig előkerül a vakigazolvány. Akkor ő egy rokkant, szánni való nyomorék, és ezért a büntető és polgári rendfenntartás összes kibaszott cikkelye egyemberként mellé fog állni, és kegyetlenül megbünteti azt a pofátlan bitangot, aki meg merészelte próbálni kihasználni őt. Rám is ez a sors vár, nem vitás!</p>
	<p class="block_4">Hogy meg fog lepődni!</p>
	<p class="block_4">Aztán azt is mondta a Cs., hogy a M. kijelentette, hogy ő most becsület szavát adja, hogy pénteken felhívja a Csigát. Nahát, nagyon örülök neki, hogy ilyen mély tiszteletet érez iránta, de jó lenne tudni, hogy mégis mikor jutok hozzá a javaimhoz!</p>
	<p class="block_4">Azt is mondta a Cs., hogy közben a háttérben volt egy faszi, akivel M. néha dumált, és olyanokat mondott, hogy „jól van, Zsolt!” Ez viszont érdekes.</p>
	<p class="block_4">Ugyanis Cs. mindig visszakanyarodott oda, hogy jó, de akkor mikor lehet elhozni a cuccokat?, és elhangzott olyan is, hogy M. nem akar ide-oda ugrálni. Mire Cs.:</p>
	<p class="block_4">- Nem, te ne ugrálj! Te csak maradj otthon! Mikor lehet érte menni? Ne csináld már, négy szatyorról van szó! Fogadjunk, hogy most is otthon vagy!</p>
	<p class="block_4">Persze erre nem jött válasz, vagyis valóban otthon volt. Nyilván nem munkában, mert akkor hamar letette volna. Ha viszont otthon volt, és Zsolt is ott volt vele, akkor világos, hogy miért kellett nekem olyan hirtelen eljönnöm.</p>
	<p class="block_4">Ez a Zsolt szintén villanyszerelő, és M. saját bevallása szerint még jóval többet is értett hozzá, mint ő. És régen, még valamikor a Kelemen előtt ott lakott a Mikiéknél. Hogy miért, az nem jött szóba. Esetleg vidéki lehetett vagy külföldi, és így oldották meg, hogy Zs. Pesten dolgozhasson. Na és mi van, ha megint csak úgy oldották meg? Hogy Zs. feltűnt, munkát adott M-nek, zsebbe fizet, tehát M-nek a rokinyögdíja is megmarad, és részben hálából, részben praktikumból M. elintézi, hogy újra ott lakjon. És miután hárman már nem férünk el, evidens, hogy engem ki kell rúgni. Hirtelen. A mínusz 8 fokban. Mindenféle mondvacsinált hülye indokkal.</p>
	<p class="block_4">De miért kell olyan gerinctelen köcsögnek lenni, hogy visszatartja a gönceimet?</p>
	<p class="block_4">&nbsp;</p>
	<p class="block_4">Na, csoda történt! Este meló után, amikor bekapcsoltam a telómat, M. új számáról jött egy sms, hogy szombaton 10 órára mehetek a dolgaimért!</p>
	<p class="block_4">Bízzál Allahban, de azért kösd ki jól a tevét, tehát én már írtam egy részletes leltárt, mert semmit nem akarok ott hagyni, pontosabban nem akarom, hogy bármivel is megrövidítsen. Ez, hogy a pendrive-ot egy szó nélkül lenyúlta, semmi jót nem jelent, és én nem fogom nála hagyni. Vegyen magának micro SD kártyaolvasót, vagy vegyen neki a Zsolt, esetleg a Ricsi. Aki egyébként annyira akar velem beszélni, hogy vasárnap este foglalt volt, és azóta sem hívott vissza. Tehát M. itt is hazudott.</p>
	<p class="block_5"><span class="text_1">Én nem haragszom senkire, ha nem piszkálnak. Csak ne felejtsétek el, hogy az egyik becenevem a DÜHÖS!</span><span class="text_2"><br class="calibre3" id="calibre_link-50" />
</span></p>
	</div>

<div class="calibre" id="calibre_link-29">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="3" class="block_7" id="calibre_link-51"><a href="http://szertelen.gportal.hu/gindex.php?pg=36966714&amp;postid=1358720" class="text_">LEVELEK A KONZERVDOBOZBÓL 3</a></li>
</ol>
	<p class="block_1"></p>
	<p class="block_2">2017.02.13. 21:50</p>
	<p class="block_3">leltár</p>
	<p class="block_4">2017. február 12. vasárnap</p>
	<p class="block_4">&nbsp;</p>
	<p class="block_4">Aztán totál elfeledkeztem a szombati evangelizációról, amiről pedig M. is tudott, de szerda este a kapura kiragasztva ott volt a plakát: egy dél-koreai pásztor idejön Magyarországra három napra prédikálni. Pénteken és vasárnap Bogyiszlóra megy - ne kérdezzétek, miért pont oda! -, szombaton pedig itt Zuglóban a Lipták Villában tart két alkalmat, 11-kor és este 6-kor.</p>
	<p class="block_4">Nosza, még az este küldtem Mikinek egy sms-t, hogy mi újság, és hogy nem tehetnénk-e át 9 órára. Persze nem válaszolt, nem is vártam, és másnap este tudtam elolvasni, amit délután küldött:</p>
	<p class="block_4">- Marad a 10 óra!</p>
	<p class="block_4">Jaj, de határozott vagy! Persze te kidobálod a szaraimat az ablakon, aztán felpattansz a buszra, és - talán - kezdésre ott vagy. Nekem meg először haza kell jönnöm, hacsak nem akarok a rengeteg holmival beállítani.</p>
	<p class="block_4">Azért nyugtáztam egy OK!-val, nehogy lemondja még ezt is.</p>
	<p class="block_4">Hogy lássam, hogy mennyire komolyan gondolja, vagy egyszerűen mert hülye, ismét elküldte ugyanazt:</p>
	<p class="block_4">- Marad a 10 óra!</p>
	<p class="block_4">Én is ragaszkodtam az enyémhez:</p>
	<p class="block_4">- OK!</p>
	<p class="block_4">Ebben maradtunk. Közben megtudtam, hogy a Csiga nem tud eljönni segíteni, de maga helyett a Szemit ajánlotta. Lebeszéltük a 1/2 10-et a Blahánál, Sz-nek kb. az van a legközelebb.</p>
	<p class="block_4">&nbsp;</p>
	<p class="block_4">Aznap természetesen elkéstem. Időben keltem ugyan, de a rossz logisztika, és az, hogy négyen vagyunk egy fürdőre, betette a kaput.</p>
	<p class="block_4">A buszmegállóban ketten is vártak. Szemit is már jó régen láttam utoljára, de Rudit vagy két évtizede. Meg sem ismertem volna, az utcán simán elmegyünk egymás mellett, mert nekem sincs már meg az a hajam és szakállam.</p>
	<p class="block_4">Saját bevallásuk szerint be voltak már rúgva, és Sz. zsákjában lapult még egy kétliteres flakon a Tiszai Vegyi Kombinát jóváhagyásával, az sem maradt érintetlen. Nem kértem abból a műanyag förmedvényből, és nem is vették zokon, hogy nem kell három felé osztaniuk.</p>
	<p class="block_4">Alig vártuk, hogy felérjünk a Hegytető utcai megállóba, mert Szeminek már a Blahán nagyon kellett pisilni. Mindannyian vizeltünk egy jót a tortaszelet alakú téren, ahol annak idején szabadon engedtem az egeret, és majdnem 10 perc késéssel érkeztünk a Hermánd u. 3. elé. A kapun és a ház bejárati ajtaján simán bejutottam, de a postaláda zárja is lecserélésre került, nem nézhettem meg utoljára, hogy jött-e postám.</p>
	<p class="block_4">Hátramentünk a kertben és bezörgettem az ablakon, de M. kijött és behívott a lakásba. A többieket magázva megkérte, hogy ott várjanak. Igen meglepődtem, hogy nem az ablakon akarja kiadni a holmimat, de minden világossá vált, amikor odabent az üveges Ricsivel találkoztam. (Ő képkeretező, de így van elmentve M. telefonjában.) Szóval ezért maradt a 10 óra, és most el kell jönnie egy nagyjelenetnek, ami Miklóst tisztázza ebben a halott kapcsolatban, engem pedig totálisan befeketít!</p>
	<p class="block_4">Így is lett, végig kellett hallgatnom, hogy én milyen hazug vagyok.</p>
	<p class="block_4">Én!</p>
	<p class="block_4">Hogy miért hazudtam azt, hogy én tartottam el őt, amikor visszajöttem Hollandiából. Tétován megjegyeztem, hogy de hát úgy is volt, bármit vettünk én fizettem. De nem, M. szerint ez hazugság, nem kéne ilyeneket hazudoznom a Csigának meg a Csuinnak.</p>
	<p class="block_4">Úgy látszik, a lelkész lánya kiállt értem.</p>
	<p class="block_4">És hogy ki töltött a telefonomra tízezer forintot?</p>
	<p class="block_4">- Hát te - mondtam az igazsághoz híven.</p>
	<p class="block_4">Akkor miért hazudom azt, hogy én tartottam el magunkat? És ömlött belőle megállíthatatlanul. Hetek óta készült erre és magában addig-addig futtatta le, hogy kőkemény bizonyossággá vált a fejében. Esélyem nem lett volna ezen egy jottányit is változtatni. Visszavágni azzal, hogy nagyrészt ingyen hurcibáltam a szarait a piacra meg vissza, sokszor egy vagy két sima lángosért meg esetleg egy kávéért. Nagy ritkán, amikor pénzt adott, a következő hétvégén abból kajáltam, mert ennyit sem fizetett. Hogy több mint 30 rugóba fájt nekem csak az a multivitamin csomag, amit a mai napig szed. (Azt ígérte, hogy kifizeti, de elfelejtette.) Csak álltam ott gyáván és tehetetlenül, várva, hogy mikor lesz ennek vége és mehetnék végre el a francba.</p>
	<p class="block_4">Kurva megalázó volt! Ezt megint csak nem fogom neki elfelejteni!</p>
	<p class="block_4">&nbsp;</p>
	<p class="block_4">Egy postás zsákba össze volt hajigálva egy csomó minden. A szatyraimat velem vetette ki a szekrényből (rögtön az jutott az eszembe, hogy egy esetleges reklamációnál azt mondhatja, hogy "neked kell tudnod, hogy mid hol van!"), én pedig behozattam a folyékony szappant meg a sampont a fürdőből. Kifelé mentemben Ricsi felállt az ágyról, de nem volt kedvem kézfogás-puszival elbúcsúzni. Ja kérem, a villámhárító szerepe nem hálás! Én pedig semmit sem kívántam jobban, mint kívül lenni.</p>
	<p class="block_4">Ja, de! Hogy utána omoljon a fejükre a ház.</p>
	<p class="block_4">&nbsp;</p>
	<p class="block_4">Szemit nem lehetett lebeszélni arról, hogy a zsákot hozza. Volt, hogy ha R. nem szól rá, nekimegy a falnak.</p>
	<p class="block_4">Már szó sem lehetett arról, hogy elkészüljek és megjelenjek a délelőtti evangelizáción, így hát behívtam őket, és most felváltva ugyan, de kulturált körülmények között pisiltünk. Rengeteget dumáltunk és ez jó volt, addig is háttérbe szorította azt az égető szégyenérzést, amit éreztem a nyusziságom és a tehetetlenségem miatt.</p>
	<p class="block_4">&nbsp;</p>
	<p class="block_4">Végül is szombat estére sikerült leltárt csinálnom. Louise, a 16 gigás pendrive visszakerült. (Thelmát, a társát a napokban hagytam itt a netcaféban, nem is lett meg.) Ezt M. engedély nélkül vette el az asztalról, mert rá van kötve egy mikroSD kártyaolvasó. Azt persze nem győzte a képembe vágni, hogy engedély nélkül mostam. Holott még ő győzködött annak idején, hogy használjam a gépet is, mosószert is teljes nyugalommal. Rég volt...</p>
	<p class="block_4">Amik viszont nincsenek meg, és a szatyraimból tűntek el: az útlevelem (az átlátszó lila plasztik zacskó, amit tőle kaptam, hogy tartsam benne a hivatalos papírokat, üresen került elő), két doboz Dreher (amit akkor vettem, amikor Elefánttal a parkettákat pakoltuk, kb. az volt a bankszámlám vége), és egy húszdekás mogyorós csoki, amit 5 kilóért vettem a kínaiban. Nagy a hőség a szekrényben, ha ezek csak úgy nyom nélkül elpárologhatnak!</p>
	<p class="block_4">Az asztalról a Win7 telepítőlemezek tűntek el. Nagyon kellett neki, aki szinte azt sem tudja, hogy kell bekapcsolni egy gépet! Vagy inkább a Zsoltnak tetszett meg?</p>
	<p class="block_4">Van még egy kategória: a visszatartott ajándékok. Ide azok tartoznak, amiket egyszer már nekem ajándékozott, de aztán most mégsem adta oda. Ez három tétel: egy hátizsák, egy gurulós bőrönd és egy Vodás SIM kártya. Mondjuk ezek fájnak a legkevésbé.</p>
	<p class="block_4">&nbsp;</p>
	<p class="block_4">Amikor ezeket a sorokat írtam, ugyanúgy mardosott a megaláztatás érzése, mint ott abban a lepukkant szobában. Ilyenek jutnak az eszembe: Egyedül fogsz megdögleni, vakon és tehetetlenül, magadra maradva, magányosan, mindenkit elűzve magad mellől, haragban az egész világgal! Nem túl keresztényi, mi? Pedig arról, hogy nem védtem meg magam, nem csak az ő megrögzött, hazug álomvilága tehet, hanem az én tunyaságom is. Az agresszív magatartás elleni leblokkolásomért viszont faterom és bátyám tehet, ők dresszíroztak erre már egészen kicsi koromtól fogva.</p>
	<p class="block_4">Végülis nem érdekel, hogy él-e, hal-e, és leszarom azt is, hogy hogy döglik meg végül. De miért van, hogy más gonoszsága miatt nekem kell mindig rövidebbnek lennem?</p>
	<p class="block_4">&nbsp;</p>
	<p class="block_4">Azt hittem, kicselez, leviteti magát kocsival Zuglóba és ott fog ülni a prédikáción, de nem így lett. A délutánira sem jött el, sőt kihagyta a vasárnapi két istentiszteletet is.</p>
	<p class="block_4">Mégis lenne lelkiismerete a nyomorultnak? Hááát... nem állnék addig vívóállásban! Azt hiszem, a combizmaim nagyon begörcsölnének!</p>
	<p class="block_1" id="calibre_link-52">&nbsp;</p>
</div>

<div class="calibre" id="calibre_link-7">
<p class="block_1"></p>
	<ol class="list_">
	<li value="4" class="block_7" id="calibre_link-53"><a href="http://szertelen.gportal.hu/gindex.php?pg=36966714&amp;postid=1360473" class="text_">LEVELEK A KONZERVDOBOZBÓL 4</a></li>
</ol>
	<p class="block_1"></p>
	<p class="block_2">2017.02.25. 00:38</p>
	<p class="block_3">miklósfordulás</p>
	<p class="block_4">2017. február 19. vasárnap</p>
	<p class="block_4">Hogy milyen a kégli? Jó.</p>
	<p class="block_4">Pár évvel ezelőtt - mikor már elúszott a békási kecónk, de még nem mentünk ki R’damba - laktam itt. Szintén az alagsorban, de a másik, a nagyobb szobában kezdtem. Csakhogy a pakisztáni srác, aki már előttem odabútorozott, nem bírt aludni a horkolásomtól, itt a kicsiben pedig egy zenész gyerek volt, úgyhogy azt a megoldást eszeltük ki, hogy fogtam a matracom és az ágyneműmet, kimentem az imateremnek előléptetett garázsba, és ott egy ajtólapból afféle ravatalt építettem a székeken, azon szpáttyoltam. Olyan kurva hideg volt, hogy dideregtem a gyapjútakaróm alatt, amíg be nem melegedett. Kész öngyilok volt reggel felkelni, vagy pláne éjjel pisilni menni! Aztán persze istentisztelet előtt mindig el kellett bontanom az ágyamat.</p>
	<p class="block_4">Most havi 45-ért enyém a kisszoba, és ebben benne van a rezsi is.</p>
	<p class="block_4">Szóval innen nem tudok elkésni, valahány alkalom csak van a héten. Mondjuk a szerda estire ne várjanak, mert akkor dolgozom, de szombaton nagytakarítás, este 5-kor bibliaóra, és vasárnap a két istentisztelet 10-kor és 2-kor. Közötte ebéd. Erre már Mikikém is el szok jönni, de hát hétköznaponként sem hagyott volna ki egy ingyen ebédet a Ricsinél. Most meg, ahogy hallottam, a Keletinél egy koreai étteremben dolgozik, tehát az éhhaláltól nem kell tartania.</p>
	<p class="block_4">Apropó. Írtam neki sms-t február 14-én, miután hiába próbáltam hívni.</p>
	<p class="block_4">“Miki, légy szíves, nézz körül, mert nálad maradt az útlevelem! Attila”</p>
	<p class="block_4">Aztán 16-án:</p>
	<p class="block_4">“A telefont nem veszed fel, sms-re nem válaszolsz... Gondolom nálad sincs az útlevelem, mert akkor értesítenél, tehát ellopták. Ennek fényében fogok intézkedni. Attila”</p>
	<p class="block_4">Másnap már vissza is írt - egy napig tartott, amíg a barátaival kiötlötték ezt a frappáns riposztot:</p>
	<p class="block_4">“Telefont nem tudom felvenni,mert el kellett mennem dolgozni,mert lenullaztal anyagilag!Bizonyitvanyaid maradtak itt,vasarnap viszem a gyülésre!”</p>
	<p class="block_4">Ezt így, ahogy ideírtam, az írásjelek utáni space-t kihagyva és csak az é-n volt ékezet. Mindazonáltal gyanúsan összeszedett szöveg, úgy fogalmazva, mint külalakra. Gratulálok annak, aki írta, szerintem nem ő volt.</p>
	<p class="block_4">Ma du. 5-kor találkozóm volt az Elefánttal, és szarnom is kellett már, de el nem mozdultam volna, amíg Mikikém itt volt. Az utolsó pillanatig vártam, de természetesen nem hozott el semmiféle bizonyítványt. Ismét hazudott egy jó nagyot.</p>
	<p class="block_4">A lelkész szerint elfelejtette...</p>
	<p class="block_4">Megaszongya, lenulláztam anyagilag. Nem tudom már, hogy születés- vagy névnapomra kaptam tőle a Nokia 111-est, de akkor elmondta, hogy miután nem tudtak magyar nyelvet beletenni, mert olyan kicsi a memóriája, Miklós úgy döntött, nekem ajándékozza. A telefonkalmár már a boltban ígért érte huszon-harmincezer forintot, de M. nem volt hajlandó megválni tőle, mert ajándéknak szánta nekem, a barátjának. Már kifelé mentek a Ricsivel, amikor utánuk szólt, hogy 40, de ő nem adta. A kapu alatt még beszélgettek egy percet, a faszi meg utánuk jött, hogy ötven, de ő meg sem fordult.</p>
	<p class="block_5"><span class="text_1">Na de most komolyan! És pár héttel később én vagyok az első számú közellenség? Hát nooormááális??</span><span class="text_2"><br class="calibre3" id="calibre_link-54" />
</span></p>
	</div>

<div class="calibre" id="calibre_link-30">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="5" class="block_7" id="calibre_link-55"><a href="http://szertelen.gportal.hu/gindex.php?pg=36966714&amp;postid=1360899" class="text_">FRISS, ROPOGÓS A POSZT!</a></li>
</ol>
	<p class="block_1"></p>
	<p class="block_2">2017.02.26. 22:42</p>
	<p class="block_3">nyugi van és derű</p>
	<p class="block_4">Hahó, emberek! Most már nem konzervleveleket küldözgetek, hanem frissen megírtakat, mert Csuöntől, a lelkész lányától kölcsön kaptam a régi laptopját. Eddig csak azért nem írtam, mert... hm... ismerkedni kellett a géppel...</p>
	<p class="block_5"><span class="text_1">Na jó, szóval a Neten lógtam éjjel-nappal! De hát ismertek!&nbsp;</span><span class="text_2"><img src="images/000004.png" alt="Image" class="calibre1" /></span></p>
	<p class="block_4">Viszont az is igaz, hogy baromi rossz megszokni, hogy a z meg az y helyet cseréltek. Pontosabban visszaszokni nehéz rá, mert eredetileg így tanultam meg írni, de akkor hamarabb átálltam a cserére. Most nehezebben megy.</p>
	<p class="block_4">&nbsp;</p>
	<p class="block_4">Vacilláltam, hogy hogyan is lenne jobb az életem. Három féle variáció van. Megosztom veletek, bár a megoldás már megvan, még ha nem is a legjobb. Tehát:</p>
	<p class="block_5"><span class="text_1">Az első, hogy maradok a Postánál, bár kevesebbet fogok keresni. Eddig ugyanis alkalmi státuszban lehettem, ami ezer forintos órabért jelent, de pénteken, amikor bekísértem az Elefántot a Prohumánhoz, hogy ő is belépjen, szomorú hírt közölt velünk a Reni. Mégpedig azt, hogy március 15-ével lejár az egyéves szerződésük, miszerint alkalmiban is kölcsönözhetnek embereket a Postának. Ez azt jelenti, hogy továbbra is dolgozhatunk ott, de csak mint állandósok. Vagyis miután levonnak mindenféle marhaságot, mint nyögdíjjárulék, adóelőleg, miegymás, 600 forintra csökken az órabére a 8 általánost végzetteknek. A kupáltabbak 720 körül kaphatnak azt hiszem. Egy kis számolás után kiderül, hogy még az egy rugó is cirka €3.30, ami igen messze van a 8.70-es kezdőórabéremhez, amit Waalwijk-ban kaptam. Az állandós pénzt már nem is írom le, annyira kevés! Persze még ebből is meg lehet csinálni, hogy fizetem a havi 45 ropit a lelkésznek az albérletért - ami azért is jó dolog, mert így egy kicsit hozzájárulok nekik is az április végi frankfurti IYF camping költségeihez -, meg még magamnak is félre tudok tenni ugyanarra. (€200 a részvételi díj, ebben persze benne van a szálloda is, és 15 000 Ft az útiköltség, mert kitalálták, hogy bérelt mikrobuszokon megyünk, és nem repülővel.&nbsp;</span><span class="text_2"><img src="images/000005.png" alt="Image" class="calibre1" /></span><span class="text_1">)</span></p>
	<p class="block_5"><span class="text_1">A másik variáció, hogy addig-addig böngészem az Internetet, amíg találok egy közvetítőirodát, ami kivisz Hollandiába, ahol sokkal, de sokkal többet kereshetnék. Olyannyira, hogy onnan még támogatni is tudnám a gyülekezetet, vagyis fizetnék, mintha itt laknék, ne szidják az anyámat, hogy azért mentem ki, hogy megrövidítsem őket, és még sokkal többet félre tudnék tenni. Onnan aztán a saját szám íze szerint mennék Frankfurtba meg vissza, vagyis repülővel, ők meg hadd izzadjanak meg gebedjenek egész nap a kocsikban, ha így akarnak spórolni!&nbsp;</span><span class="text_2"><img src="images/000003.png" alt="Image" class="calibre1" /></span></p>
	<p class="block_4">A harmadik az elsőnek a variánsa, miszerint április végéig dekkolnék itt, és szopnék az OLK-ban (ez még mindig az Országos Logisztikai Központ, mint tudjuk), és csak utána mennék haza kedvenc országomba. A szomorú az, hogy a lelkész is ezt támogatja. Szerintem azért, mert kell az a pénz, amit fizetek, és nem hiszi el, hogy kintről ezt átküldeném, de jobban azért, mert itt kéznél vagyok, és ha a szerdain nem is, de a szombati és vasárnapi istentiszteleten itt tudok lenni.</p>
	<p class="block_4">Pontosabban a szombati az bibliaóra, de nem tudom, mi a különbség, mert ugyanúgy énekelünk előtte és imádkozunk utána, ráadásul eredetileg úgy volt, hogy a tegnapi happening folytatása lesz a mai, de aztán megváltozott a program, és nem a Királyok Könyvéből idéztünk, hanem az Apostolok Cselekedeteiből.</p>
	<p class="block_4">&nbsp;</p>
	<p class="block_4">Mikikém persze ma sem hozta a bizonyítványaimat. Igaz, nem is ígérte. Az útlevelemről már nem is beszélve.</p>
	<p class="block_4">Azt meg nagyon sürgősen be kell jelentenem, mint eltűntet, mert vissza lehet vele élni. Elefánt szerint a bizikkel is, de az talán nem annyira gáz, mint egy passzport.</p>
	<p class="block_4">Egyébként unom már fikázni ezt a faszt, leszarom a fejét jó magasról. Nem beszélünk, nem köszönünk, de így a jó. Akkor vagyok boldog, amikor nem látom. Jól kitolt velem, és ráadásul úgy állított be, mintha én lennék a hibás. Jellemző! Pszichopata köcsög!</p>
	<p class="block_4">&nbsp;</p>
	<p class="block_5"><span class="text_1">Itt a szobámban nem a legjobb a wifi, hogy úgy mondjam, hullámzó teljesítményt mutat. Csuön szerint - akit egyébként könnyebb Csuinnak ejteni, de hadd szokjátok!&nbsp;</span><span class="text_2"><img src="images/000002.gif" alt="Image" class="calibre1" /></span><span class="text_1">&nbsp;- ki kéne ülnöm a konyhába, de a két srác, Sion és Patrik sűrűn ücsörög ott, magyart meg kémiát meg ilyeneket tanulnak. A másik gond, hogy csak a konyhaasztal felett van egy dupla konnektor, és abban van egy igen rövid elosztó, amivel a két legközelebbi széken ülő ember használhatna gépet. Azt fogom csinálni, hogy veszek egy hosszabbítót, ami mondjuk 3 méter, szépen bevezetem az asztal alá, és onnan lehet majd üzemeltetni akár mindhármunk gépét.</span></p>
	<p class="block_4">Mindnégyünkét is, ha Csuan, a fiúgyermek itthon van, és ő is kiül velünk.</p>
	<p class="block_4">&nbsp;</p>
	<p class="block_4">Szóval megvagyok, köszönöm kérdéseteket, és a csomagos melót is eléggé megszoktam már. Meg most valahogy nem érzem azt a sürgetést, hogy nekem mielőbb ki kell jutnom külföldre. Talán csak a lustaságom teszi, talán tényleg Isten akarata, hogy itt dekkoljak még egy darabig. Végül is akár most is lehetne jelentkezni azzal a feltétellel, hogy májusi kezdéssel számítsanak rám. Legalább addig is felspannolnám magam: Na, fiam, májustól nem kabátgombokért fáradunk el a munkahelyünkön!</p>
	<p class="block_1" id="calibre_link-56">&nbsp;</p>
</div>

<div class="calibre" id="calibre_link-31">
<p class="block_1"></p>
	<ol class="list_">
	<li value="6" class="block_7" id="calibre_link-57"><a href="http://szertelen.gportal.hu/gindex.php?pg=36966714&amp;postid=1361232" class="text_">IN THE MOOD</a></li>
</ol>
	<p class="block_1"></p>
	<p class="block_2">2017.02.28. 23:55</p>
	<p class="block_3">intriKuss, pénz? az a legkevesebb!, derűre is derű</p>
	<p class="block_4">Tegnap valóban el is mentem a rendőrségre. A 11. kerületibe, mert hogy ott laktam akkor, amikor még megvolt az útlevelem. Na meg azért is, és ez volt az igazi szempont, mert Mikikémet ott már ismerik. Amikor a volt nője (nem az Andi, hanem még előtte volt egy öreglány, szerintem M. első kalandja volt életében, és ugyanabban az utcában lakik, mint ő) feljelentette, akkor szembesítették őket. M. persze felkészült erre is, végigjátszotta a filmet magában vagy kétmilliószor, így bármilyen kérdésre elkészült a válasszal. Persze össze is vesztek a zsaru orra előtt, mire az kifakadt, hogy álljanak már le, vegyék észre, hogy a rendőrségen vannak. Aztán M. felé fordulva azt mondta:</p>
	<p class="block_4">- Tudom, hogy maga volt, csak nem tudom bizonyítani!</p>
	<p class="block_4">Ezzel vége is lett a procedúrának, de talán most is a látókörükbe kerül, és végre alaposabban is a körmére néznek.</p>
	<p class="block_4">Jómagam majdnem két órát ültem az előtérben, mire egy elhasznált kis középkorú hölgy behívott. A panaszirodában ültünk le, és megkérdezte, hogy milyen körülmények között tűnt el az útlevelem. Egyszerűen megmondtam, hogy nem találom az okiratot, mire kérdezgette a nő, hogy mióta, és hol láttam utoljára. Nem jelentettem fel senkit, csak elmeséltem a körülményeket. “Aki nem vak, az látja, mi az ábra”, hogy a Tankcsapda szavaival éljek, és Mikikém hiába is próbálna mosakodni, mindenki levágná, mennyire kisstílű kis rohadék voltaképpen.</p>
	<p class="block_4">Nincs még vége a sztorinak, pedig már nagyon unom, hogy folyton erről a faszkalapról kell regélnem, mert állandóan belefolyik az életembe!</p>
	<p class="block_4">Vasárnap a két istentisztelet között a Sándor is kérdezgetett, meg a lelkésszel is beszélgettem, és szóba került, hogy el kell menni bejelenteni, mert csúnyán visszaélhetnek vele. Én meg mondtam, hogy hétfőn meg kedden lesz két szabadnapom, akkor elcsámpálok majd, mert hogy eddig dolgoztam, hétvégén meg nem fogadnak.</p>
	<p class="block_4">Tegnap pedig ez a ruppótlan senkiházi felhívta a Csigát, hogy elpanaszolja neki, hogy én milyen hanyag vagyok. Hogy ott hagyom az irataimat. Persze ő majd elhozza a vasárnapi istentiszteletre, és odaadja a nemtomkinek, mert ő aztán nem fog velem szóba állni. (Hála a magasságosnak!) Mire a Csiga megmagyarázta neki, hogy amikor valakit kibasznak, az általában elég szétszórt, és nem azt nézi, hogy mindene megvan-e a szatyorban. M. váltott, és azt kezdte el ragozni, hogy milyen pofátlan dolog az, hogy a mosópor... Csiga eddig csak félig-meddig figyelt oda erre a roppant érdekfeszítő beszélgetésre, de most egy kicsit bepöccent, és azt találta mondani:</p>
	<p class="block_4">- Ezért hívtál? Hát ez annyira egy érdektelen téma, hogy ki mikor milyen mosóport vett és abból ki mennyit használt!</p>
	<p class="block_4">Erre M. is felemelte a hangját, hogy nem ezt várta, és hogy ha így állunk, hogy a Csiga az én seggemet nyalja... és kinyomta a telefont.</p>
	<p class="block_4">Ma beugrottam hozzá és rákérdeztem, hogy mikor hívta tegnap, és Cs. mondta, hogy ilyen tájban (fél 5 volt akkor), és volt a háttérben valami haverja is. Hát ez csak a Ricsi lehetett, ő pont akkor szok zárni. Miután fél füllel hallottam, hogy pl. szerdán este 10-ig dolgozik M. a koreai étteremben - ti. ezért nem tud jönni a szerdai istentiszteletre -, így vagy csak bizonyos napokon jár be, vagy este mondjuk öttől tízig. Vagy pedig megint hazudott, mondjuk azért, mert nem annyira a Szent Lélek érdekli, hanem az ingyen ebéd. Az meg szerdán nincs.</p>
	<p class="block_4">- Tesó! - kérdeztem a Csigát. - A Mikinek az az állítólagos haverja felhívott már az órájával kapcsolatban?</p>
	<p class="block_4">- Nem.</p>
	<p class="block_4">- Sejtettem! Ez már akkor tudta, hogy ki fog rúgni, nagy rafináltan elkérte tőlem a számodat, hogy majd a hátam mögött jól összeveszítsen minket.</p>
	<p class="block_4">Végül is ezen jót röhögtünk, mert már maga a gondolat is vicces volt, hogy egy ilyen hetvenhetedik senki mesterkedésére mi összebalhézzunk ennyi év után.</p>
	<p class="block_4">Holnaptól újra dolgozom. Nem feszít szét a jókedv, de hát ebből lesz a pénz. És amikor egy kicsit utánagondoltam a dolgoknak, rájöttem, hogy beszélnem kell a pásztorral.</p>
	<p class="block_4">Odahívtam a falinaptárhoz, és mutogatni kezdtem neki.</p>
	<p class="block_4">- Itt dolgozom 3 napot, annak a pénzét itt megkapom. Ezt a hetet itt kifizetik. Itt lesz még két napom, aztán jön március 15-e, az ünnepnap. Utána már mint állandós dolgozom tovább, és azt a pénzt már itt kapom meg! - hajtottam egyet áprilisra, és ráböktem tizedikére.</p>
	<p class="block_4">- Eddig OK - folytattam, - de amit áprilisban dolgozom, azt - és megint hajtottam egyet - itt május 10-én kapom meg. Az meg már Frankfurt után van.</p>
	<p class="block_4">- Tehát - folytattam egy pillanatnyi szünet után, hogy leessen neki is a lényeg - a márciusban keresett pénzemből kéne fizetnem a márciusi és áprilisi albérletet, kajálni két hónapig, és félretenni a táborra a pénzt. Ez a három egyszerre meg nem megy.</p>
	<p class="block_4">Valószínű, hogy ő is gondolkodott a dolgon - vagy ha nem, akkor iszonyú gyorsan tud dönteni -, mert szinte rögtön kész volt a megoldással:</p>
	<p class="block_4">- Te csak spóroljál, és az albérletet majd kifizeted itt - és ő is a májusi időpontra mutatott.</p>
	<p class="block_4">Rendben, egy gonddal kevesebb! Kissé fellélegezhetek.</p>
	<p class="block_4">Nem figyeltem, és a Nortivanból az utolsó szem szombaton gurult le. Írtam egy sms-t a Drazsénak, hogy tud-e szerezni, mert nem kéne kihagynom. Felhívott, és közölte, hogy leghamarabb hétfőn, ha bemegyek érte. Mondtam, hogy az jó lenne, mert akkor csak a vasárnap marad ki.</p>
	<p class="block_4">Persze ott jobbra fordultam, ahol balra kellett volna, de miután rátelefonáltam, találkoztunk a kórházi folyosón a kávégépnél. Leültünk, megittunk egy kapuccsinót és elhülyéskedtünk. Jólesett, rég láttam már.</p>
	<p class="block_4">160 mg-os helyett 80-ast tudott adni egy dobozzal, de 15 napra az is elég. Azért még délután elmentem a dokihoz és írattam vele. Ebből sajnos nem olyan egyszerű bespejzolni, mert egyszerre csak egy dobozzal írhat egy receptre, ráadásul több mint 700 forint, ellentétben az 55 forintos Amlodipinnel. Jó negyed órát ültem a váróban, így amikor megmérte a vérnyomásomat, és valami egész alacsony érték jött ki, örömmel kérdezte:</p>
	<p class="block_4">- Ugye, milyen szépen levitte?</p>
	<p class="block_4">Nem akartam elvenni a kedvét, helyeseltem én is. Akartam még kérni beutalókat, kardiológiára, hasi ultrahangra meg vérvételre, de elhalasztottuk azzal, hogy ha majd valóban szükségét érzem, betelefonálok, ő megírja és leadja a recepción. Azért választottuk ezt, mert lejárt már a fél év, amit mint hajléktalan élveztem egy alapítványon keresztül. Most nem akartam megújítani, mert ahogy átmegyek állandóra, a tébémet úgyis vonni fogják, hát ne két helyről kapja már az állam! Az meg, hogy még mindig élek, bizonyítja, hogy nem halálos az aritmiám, és igazság szerint az a hasi panasz is megszűnt, ami akkor jött elő, amikor egy bizonyos tartásban emeltem.</p>
	<p class="block_4">Ezzel kapcsolatban a doki felhomályosított, hogy ott, ahol ezt a furát éreztem, porcok vannak a bordaív alatt, és elképzelhető, hogy azok dörzsölődtek egymáshoz, azt éreztem. A kardiológiára pedig hónapokkal későbbi időpontot adnak, olyan sokan várnak, és én már lehet, hogy addigra hazamegyek Hollandiába.</p>
	<p class="block_5"><span class="text_1">Szóval ez van, egyre inkább azt érzem, hogy kezd egyenesbe jönni az életem. Mondjuk ilyenkor szoktam jól pofára esni, de ez egyelőre elmaradt. Remélem, később is így lesz!</span><span class="text_2"><br class="calibre3" id="calibre_link-58" />
</span></p>
	</div>

<div class="calibre" id="calibre_link-12">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="7" class="block_7" id="calibre_link-59"><a href="http://szertelen.gportal.hu/gindex.php?pg=36966714&amp;postid=1363592" class="text_">LEVELEK A KONZERVDOBOZBÓL 5</a></li>
</ol>
	<p class="block_1"></p>
	<p class="block_2">2017.03.16. 09:40</p>
	<p class="block_3">géptelenség</p>
	<p class="block_4">2017. március 03. péntek</p>
	<p class="block_4">Hát igen. Lassú voltam. Pedig nyitva volt az AbiWord, amiben a blognak valót szerkesztettem, csak nem írtam még bele semmit. Ugyanis a Faszbúk is nyitva volt már huzamosabb ideje, és onnan, meg a Gmail-es fiókomból elmentem egy rakat oldalra, aktív volt vagy fél tucat ablak a Firefoxban. Erre lejött Csuön és közölte:</p>
	<p class="block_4">- Most már szükség van a laptopra.</p>
	<p class="block_4">Ez így elég véglegesen hangzik. Nem tette hozzá, hogy "majd utána visszahozom". Még annyit mondott a társalgás kedvéért:</p>
	<p class="block_4">- Hallom, ma nem dolgoztál.</p>
	<p class="block_4">Isten házában nincs titok! Elmondtam neki, amit nem sokára nektek is. Még vagy kétszer megjegyezte, hogy most már szükség van a laptopra. Kérdeztem, hogy most rögtön?, és azt felelte, hogy igen. Hát most ide írom a blogot, abba a tízéves határidőnaplóba, amit még a lelkésztől kaptam, és főleg az istentiszteleten elhangzott dolgokat körmölöm bele. Meg most ezt.</p>
	<p class="block_4">Talán hiba volt Csuant, az öccsét megkérdezni arról, hogy mit szólna a nővére, újrahúzhatnám-e magyar nyelvű op-rendszerrel, mert hogy idegesít, hogy mindig átvált koreaira, meg a figyelmeztető szövegeket sem értem a felugró ablakokban. Erre átállította angol nyelvre, úgyhogy most már értem, hogy mi az, amit bootoláskor kiír. Azt, hogy regisztrálja a Win7-et, mert valószínű, hogy szoftverhamisítás áldozata lett, meg hogy arra kérik, hogy jogtiszta programokat használjon.</p>
	<p class="block_4">Hogy micsoda emberek vannak! Hamis operációs rendszer!... Velem ez nem fordulhat elő, mert az én telepítőlemezem kicrackeli magát. Az is, amit Mikikém elfelejtett visszaadni, és az is, amit most újra megírattam a Csigával.</p>
	<p class="block_4">&nbsp;</p>
	<p class="block_4">Az, hogy nem mentem ma dolgozni, nem tölt el nagy örömmel, mert 8 rugót húztam ki vele a saját zsebemből. Szóval senki ne higgye, még a pásztor lánya sem, hogy ez kétoldali munkaundor eredménye! A mai napot már félkézzel elintéztem volna - kis túlzással -, és két napom lett volna, hogy rápihenjek.</p>
	<p class="block_4">Az úgy volt, hogy tegnap is úgy váltam el az Elefánttól, hogy nem, totál nem biztos, hogy a Keletinél összefutunk, az meg szinte lehetetlen, hogy a szendvicsboltban. Majd a buszon találkozunk.</p>
	<p class="block_4">Ennek ellenére éppen ott kajált, amikor beléptem, két rendőr háta mögött. Azért nekem ne mondjátok, hogy valamilyen szinten nem működik a demokrácia, mert annak idején nem úsztunk volna meg egy igazoltatást, esetleg egy komolyabb vegzálással.</p>
	<p class="block_4">Vettem én is két nagy mellet - ezek nagy szelet rántott csirkecicik nagyméretű zsemlében, némi paradicsommal és csemege uborkával, de van, hogy káposzta vagy csalamádé van benne. Isteni finom, mint ott minden, és csak 380 forint. Ha tudtok olcsóbban, feltétlenül szóljatok! De nem fogtok tudni. Meg vettem egy libamájas szenyót is 299-ért. Ez egy stangliba van belekarikázva, és nem tudom eldönteni, hogy fok- vagy vöröshagyma ízesítéssel, de gyanítom, mindkettő játszik. Utóbbit elfeleztük. Most ettünk ilyet először és ízlett is.</p>
	<p class="block_4">Aztán bementünk a KFC-be, ami előtt a busznak meg kell állnia 11:50-kor, hogy elfelezzünk egy csomag sós mogyorót, és addig dumáltunk, hogy 55-kor vettük észre, hogy mi van. Kirohantunk a Kentucky elé, és szomorúan láttuk, hogy rajtunk kívül egyetlen OLK-s dolgozó sincs már ott. Elcsesztük.</p>
	<p class="block_4">&nbsp;</p>
	<p class="block_4">Elváltunk, E. elment az Istvánékhoz, én pedig a Bosnyák téri piacra. Ha már így alakult, a holnapi bevásárlásomat elintézem már ma.</p>
	<p class="block_4">Vettem egy láda tojást - ez nálam 10 darab -, fél kilónyi bacon szalonnát 600 forintért, egy snitzert kettőötvenért, mert meguntam, hogy nem tudjuk elfelezni a kaját, és kést nem lehet bevinni a melóhelyre, egy lityi tejet, mert hiába tiltott a diétám szerint, a főzött kávéba nem jó a Completa, egy mákos pitét, amit hazafelé megettem, meg egy háromméteres hosszabbítót 3 lyukkal a végén, hogy be legyen vezetve a konyhaasztal alá az elektromosság, és ne csak a két legközelebb ülőnek legyen árama.</p>
	<p class="block_4">Erre ma elviszi a csaj a gépet!</p>
	<p class="block_4">Bármibe lefogadom, hogy nem fogja visszaadni, és ott leszek, ahol nemrég voltam: kéne egy gép, de az drága, most nem tehetem meg, különben is Hollandiában van egy, csak ki kéne menni érte, legfeljebb egy tablet érné meg, de az sem az igazi, bla-bla-bla... Újra a végtelen ciklus. Vagy a Stáhlyban délelőttönként egy óra.</p>
	<p class="block_4">Na, most aztán lesz időm Bibliát olvasni!</p>
	<p class="block_4">&nbsp;</p>
	<p class="block_4">Miki sorra hívja a barátaimat, hogy leégessen előttük, de mindig ő ég le. Kedden, sőt szerdán is Elefántot találta meg. Őt, akit úgy utált, hogy még a nevét sem mondta ki. Volt Rinocérosz, Orrszarvú, Víziló, meg "nemtudomanevét", vagy egyszerűen "a haverod!" Egyszer egy csövet meglóbált a kezében egy hollanderrel a végén, hogy majd azzal veri el az Elefántot. Hát most kijelentette, hogy őt sokkal inkább embernek tartja, mint engem.</p>
	<p class="block_4">Szokásos szöveg: én ezt hazudtam, én azt hazudtam, ő egy majdnem vak nyomorék... E. ezt válaszolta:</p>
	<p class="block_4">- Én a Dühöst már 20-25 éve ismerem, 15 éve a barátom. Olyan már volt, hogy nem úgy látta a dolgokat, ahogyan én, de hazudni még soha nem hallottam.</p>
	<p class="block_4">Arra, hogy ő, a Miki hogy megtért, és mennyire hisz Istenben, ezt felelte:</p>
	<p class="block_4">- A Dühös most áldás alatt van. Nekem szerzett munkát, pénzt adott kölcsön...</p>
	<p class="block_4">Tehetetlenségében itt is dadogni kezdett. Ezúttal sem azt a választ kapta, amit remélt.</p>
	<p class="block_4">Neki is elmondta, hogy figyelmetlenségből ott hagytam a bizonyítványaimat - amiket ő egyébként már évekkel ezelőtt kivitt a pincébe, mert úgy fél egy betöréstől, vagy lakástűztől, mint ördög a szenteltvíztől., "és akkor mit csinálok?" -, és majd elhozza, és nem nekem, de majd valakinek odaadja.</p>
	<p class="block_4">Azt is mondta, hogy szeretné, hogy az Elefánt odaköltözne hozzá. Hát én itt seggre ültem!</p>
	<p class="block_5"><span class="text_1">E. szerint úgy néz ki, hogy nagyon szeretne kitúrni engem a gyülekezetből. Ha Frankfurt után találok egy holland melót, akkor sikerülni is fog neki, legalább is azt fogja hinni. De leszarom, legyen boldog, hadd legyen abban, hogy ő nyert, és teljesen megsemmisített!</span><span class="text_2"><br class="calibre3" id="calibre_link-60" />
</span></p>
	</div>

<div class="calibre" id="calibre_link-8">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="8" class="block_7" id="calibre_link-61"><a href="http://szertelen.gportal.hu/gindex.php?pg=36966714&amp;postid=1364357" class="text_">LEVELEK A KONZERVDOBOZBÓL 6</a></li>
</ol>
	<p class="block_1"></p>
	<p class="block_2">2017.03.20. 13:01</p>
	<p class="block_3">a korsó meg a kút</p>
	<p class="block_4">2017. március 04. szombat</p>
	<p class="block_4">&nbsp;</p>
	<p class="block_4">Néha, amikor szóba kerül mondjuk az a szándékom, hogy Európában éljek Mo. helyett, Helena mély meggyőződéssel közli:</p>
	<p class="block_4">- Az a TE gondolatod, és nem az Istené!</p>
	<p class="block_4">Mindig örülök annak, ha olyannal találkozom, aki maradéktalanul tisztában van Isten akaratával a Földön élő bő hétmilliárd ember felé. Gondoljunk csak bele! Micsoda információtömeg! És névreszólóan, feldátumozva, ráadásul egy pillanat alatt lehívva a kozmikus adatbázisból! Tévedhetetlenül!</p>
	<p class="block_4">Hát, le a kalappal! Hogy én miért nem lehetek ilyen szemtelenül szerencsés!</p>
	<p class="block_4">Na de nézzük csak, mit találtam Mózes első könyvében!</p>
	<p class="block_4">&nbsp;</p>
	<p class="block_4">A 26. fejezet arról szól, hogy "Izsák Gérárba megy. Megáldatik."</p>
	<p class="block_4">Szinte szóról szóra úgy kezdődik, mint Ábrahámmal, az apjával. "Lőn pedig éhség az országban", de az Úr figyelmezteti, hogy ne menjen Egyiptomba. Unalmas is lett volna, ha a helyszín is ugyanaz, így ő Gérárba megy a filiszteusokhoz. Itt még mindig Abimélek a király, úgy látszik, akkoriban nem volt divat sűrűn cserélgetni az uralkodót. A sztori viszont ugyanaz a kaptafa:</p>
	<p class="block_8">7. És mikor annak a helynek a lakosai az ő felesége felől kérdezősködének, azt mondja vala: Én húgom ő. Mert fél vala azt mondani: én feleségem; gondolván: nehogy megöljenek engem a helynek lakosai Rebekáért, mivel hogy szép ábrázatú ő.</p>
	<p class="block_4">Szóval a közbiztonság ugyanolyan szar, mint pár száz évvel ezelőtt volt még Egyiptomban is.</p>
	<p class="block_4">Aztán a király kitekinte az ablakon s látta, hogy ezek enyelegnek, és innen levágta, hogy mégis csak házasok. Amikor kérdőre vonta Izsákot, bevallotta, hogy bizony a saját bőrét akarta csak menteni. (Érdekes, hogy az asszony sorsával nem törődik senki, még Rebeka sem, de hát ugyanaz volt Sára idejében is.)</p>
	<p class="block_8">10. És monda Abimélek: Miért mívelted ezt mi velünk? Kevésbe múlt, hogy feleségeddel nem hált valaki a nép közül, és bűnt hoztál volna mi reánk.</p>
	<p class="block_4">Lám, a filiszteusok milyen erkölcsös nép! Nem nyírták volna ki a nejéért, de az a nő, aki nem feleség, simán szabad préda bármelyik pasi számára. Senkit nem érdekel, neki van-e kedve a dologhoz.</p>
	<p class="block_4">De Izsák még ebből is jól jön ki. A fater ilyenkor kapott egy csomó kincset meg állatot, aztán szépen elküldték, ő viszont így járt:</p>
	<p class="block_8">11. Parancsola azért Abimélek mind az egész népnek, ezt mondván: A ki ezt az embert vagy ennek feleségét illeténdi, bizonynyal meg kell halnia.</p>
	<p class="block_4">Ez a későbbiekben nagyon jól jön, mert&nbsp;<b class="calibre4">gyarapodék az a férfiú, és elébb-elébb megy vala a gyarapodásban, mígnem igen nagygyá lőn</b>. Ez marhára nem tetszik a helyieknek, de nem nyúlhatnak hozzá, ha nem akarnak ők is meghalni. Úgy állnak bosszút, hogy betemetik azokat a kutakat, amit még a fater ásott. Víz nélkül meg, ugye, nincs élet sem, ha nem akarja, hogy szomjan haljanak ők és a barmai, odébb kell állniuk. Ezt a házmester is szorgalmazza.</p>
	<p class="block_8">16. És monda Abimélek Izsáknak: Menj el közűlünk, mert sokkal hatalmasabbá lettél nálunknál.</p>
	<p class="block_4">Ő már közel sem olyan népszerű, mint apuka volt, meg aztán a királynak a népe érdekeit is szem előtt kell tartania, tehát szedi a sátorfáját és odébb áll. Kiássa azokat a kutakat, amiket Ábrahám halála után betemettek a filiszteus srácok, de még a völgyben is találnak új vízlelőket. A helyi parasztok azonban azt állítják, hogy a víz az övék, és hiába ásnak máshol is, ez a népség azokat is magának követeli.</p>
	<p class="block_4">Ha adnak, fogadd el, ha ütnek, szaladj el! Ezt a nagy igazságot követve messzebb költözik.</p>
	<p class="block_8">22. És tovább vonula onnan és ása más kútat, a mely miatt nem versengének... és monda: Immár tágas helyet szerzett az Úr minékünk, és szaporodhatunk a földön.</p>
	<p class="block_4">A maradék 13 vers azt írja le, hogy a király két emberével meglátogatja Izsákot, és megesküsznek egymásnak, hogy most már mindkettő békén hagyja a másikat. De ami számomra a fontos, az a fenti 22-ben csúcsosodik ki. Ugyanis Izsák nem Isten segítségét kérve, hanem kizárólag a helyzetre nézve segített magán: ahol "ütötték", onnan tovább ment. És egész addig ment, ahol már nem bántotta senki, és ott végre letelepedhetett.</p>
	<p class="block_4">Persze tisztában vagyok vele, hogy az Úr szerzett őnékik tágas helyet immár, de egy szava sem volt addig, amíg ezt a helyet meg nem találta. Ha itt nem, hát ott, és ha ott sem, hát majd valahol.</p>
	<p class="block_4">Ezt az igét most magamra vettem. Ha a Miki vagy más piszkálódása nem hagy nyugton, szedem a sátorfámat, és addig megyek, míg egy békés helyet nem találok.</p>
	<p class="block_5"><span class="text_1">Ennyike!</span><span class="text_2"><br class="calibre3" id="calibre_link-62" />
</span></p>
	</div>

<div class="calibre" id="calibre_link-36">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="9" class="block_7" id="calibre_link-63"><a href="http://szertelen.gportal.hu/gindex.php?pg=36966714&amp;postid=1364362" class="text_">LEVELEK A KONZERVDOBOZBÓL 7</a></li>
</ol>
	<p class="block_1"></p>
	<p class="block_2">2017.03.20. 13:36</p>
	<p class="block_3">hazugságok, csalások</p>
	<p class="block_4">2017. március 07. kedd</p>
	<p class="block_4">&nbsp;</p>
	<p class="block_4">Vasárnap szokás szerint eljött Mikikém a dupla istentiszteletre. Egy külső szemlélő számára csaknem barátságosnak látszana kettőnk kapcsolata, és az, hogy nem szóltunk közvetlenül egymáshoz, talán nem is tűnt volna fel. Ott volt pl. Viki, akihez egyikőnk sem szólt, hiszen amikor nem a prédikációt hallgattuk, V. rögtön odacsapódott Csuönhöz, mintegy külön csoportot alkotva. Mégis, botorság lenne elfelejteni azt a vegytiszta rosszindulatot, amit már hosszú hetek óta tapasztalunk Fülöp Miklós részéről.</p>
	<p class="block_4">A második alkalom alatt már roppant türelmetlen volt! Részben hallottam, hogy valaki szöszöl, részben a szemem sarkából figyelhettem, amint előre-hátra dől, a lábait emelgeti. Ráadásul borzalmas büdös nylonzokni szag kezdett terjengeni. Először magamra gyanakodtam - innen is látszik, hogy bennem nem volt rosszindulat -, de miután hullámokban jött, nem lehetett az enyém. (Később, amikor lejöttem, levettem és megszagoltam, és semmi baja nem volt.) Összekötve a kettőt, a lábszagot a türelmetlen mozdulatokkal, talán az ebédre felszolgált erőspaprika és a kimcsi együttes hatása lehetett az, ami ezeket a tüneteket okozta.</p>
	<p class="block_4">Egyébként M. most nagy kegyelem alatt van! Nem az isteni kegyelmet értem ezalatt, hanem az emberit. Ugyanis sem a Sándor, sem a Helena nem dumálja a fejét, mint pl. nekem annak idején, hogy járjak el a szerdaira, meg a szombatira is, sem a lelkész nem kéri számon, hogy töltsön le hangos Bibliát, ha már nem olvassa, és azt hallgassa éjjel-nappal... Nagy ajándék ez, talán nem akarják elriasztani a frissen "megtértet".</p>
	<p class="block_4">Ez a megtérés egyébként semmi másban nem látszik, mint az ő, M. saját elmondásában. Erre válaszolná a bátyám:</p>
	<p class="block_4">- Akkor nem mondta senki.</p>
	<p class="block_4">Mielőtt haza ment, a kezembe nyomta az érettségi és az OKJ-s bizonyítványomat, meg egy mappát, amiben a 2012-13-14-es adópapírjaim vannak. Tisztán emlékszem, hogy ezeket évekkel ezelőtt levitte a picébe, "hogy biztonságban legyenek".</p>
	<p class="block_4">Útlevélnek sem híre, sem hamva.</p>
	<p class="block_4">Megállj, paraszt, meglakolsz!</p>
	<p class="block_4">&nbsp;</p>
	<p class="block_4">&nbsp;</p>
	<p class="block_4">Este, alig 6 óra után olyan álmosság jött rám, hogy le kellet feküdnöm aludni. Vagy 2 órával később a telefon keltett fel, Gábor hívott, hogy itthon van az Éva, 11-kor szállt le a repülőről.</p>
	<p class="block_4">Természetesen nem vagyok én olyan fontos ember, hogy nekem ezekről a dolgokról beszámoljanak, a hívás célja csupán az volt, hogy H. G. közölje, Éva nem tudott felmenni a laptopjával az Internetre, és jó lenne, ha odamennék és megcsinálnám.</p>
	<p class="block_4">Ez végül kapóra jött nekem, mert tudom, hogy van egy másik laptopja, és úgyis csak egyet használ. A fiának ott az asztali gép, de azzal is csak játszik, mert inkább az okostelefonját tapogatja. Én pedig hónapokkal ezelőtt írtam É-nak a Faszbúkon, hogy szívesen megveszem a második gépét, de azóta sem válaszolt. Hát most majd rákérdezek személyesen!</p>
	<p class="block_4">8-ra ígértem magam, 9-re meg is jelentem. A csaj éppen mosogatott, és ez még vagy egy órát el is tartott. Közben eszmét cseréltünk és tapasztalatot a külföldi munkavállalásról és kapcsolatokról. Időközben kiderült, hogy Tomika még tegnap rábírta a gépet, hogy felmenjen a Netre, én pedig remélhetem, hogy a másikat megkapom kölcsön, de előbb meg kell érdeklődnie, hogy a fiának van-e valami értékes dolga, amit rajta tárol.</p>
	<p class="block_4">Elmondta azt is, hogy megkérdezett egy kereskedőt, vajon mennyit érhet az a gép, és ő azt mondta, talán 10 rugót. Nekem viszont nem éri meg kifizetni, mert leghamarabb júniusban tudnám, addig meg lehet, hogy végre visszakerülne a sajátom.</p>
	<p class="block_4">Utóbbi azért is látszik megvalósíthatónak, mert egy Hollandiában élő magyar faszi elhozná, akinél É. egyébként most töltött el másfél hetet.</p>
	<p class="block_4">Zárójelben jegyzem meg, hogy ez sem lesz hosszú kapcsolat, mert a csaj sosem tudja őt felhívni, valószínű, hogy a pasi letiltotta a számát. Ez pedig azt jelenti, hogy másik nő van a képben. Aki egyébként nem a nej, ui. ő csak otthon csücsül, és várja a havi €800-t, de a nyolc év alatt még egyszer sem látogatta meg a férjecskéjét.</p>
	<p class="block_5"><span class="text_1">Mindenki megcsal mindenkit, ilyen világban élünk!</span><span class="text_2"><br class="calibre3" id="calibre_link-64" />
</span></p>
	</div>

<div class="calibre" id="calibre_link-13">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="10" class="block_7" id="calibre_link-65"><a href="http://szertelen.gportal.hu/gindex.php?pg=36966714&amp;postid=1364364" class="text_">LEVELEK A KONZERVDOBOZBÓL 8</a></li>
</ol>
	<p class="block_1"></p>
	<p class="block_2">2017.03.20. 14:13</p>
	<p class="block_3">dilemma</p>
	<p class="block_4">2017. március 09. csütörtök</p>
	<p class="block_4">&nbsp;</p>
	<p class="block_4">Tanácstalan vagyok, mint egy kisközség. Mennék is, meg maradnék is. Az eszem azt súgja, ne hallgassak senkire, a pénztárcámat nézzem és az első adandó alkalommal suhanjak ki Európába.</p>
	<p class="block_4">A másik oldalon ott van a lelkész, aki azt szeretné, hogy majd csak Frankfurt után menjek. (Mint tudjuk, a frankfurti IYF camping április 27-től 30-ig tart. Pontosabban 27-én indulunk autókkal, és május 1-jén vissza.) Ez tűnik a legreálisabbnak, mert így van a leginkább biztosítva, hogy én is ott legyek.</p>
	<p class="block_4">Vagy ott van a Zoli a melóhelyen, egy roma srác, akivel szinte az első nap, de az első héten biztosan együtt dolgoztam a csúszdán. Ő tegnap átkarolta a nyakamat, ahogy munka után mentünk fel a lépcsőn.</p>
	<p class="block_4">- Ugye átjössz állandósnak? Számítok rád!</p>
	<p class="block_4">Neki is azt mondtam, mint a többieknek.</p>
	<p class="block_4">- Ha találok valamit 15-e után, akkor kimegyek. Ha nem, akkor kénytelen vagyok átmenni.</p>
	<p class="block_4">Azért fázom állandósnak lenni, mert akkor tényleg csak a hétvégéim lesznek szabadok. Az órabérem leesik ezerről 720-ra, aminek szintén nem örülök. Nagyon nem! Az nekem nem vigasz, hogy levonnak nyögdíjelőleget, meg minden hülyeséget, hisz pont attól lesz alacsony a pénzem, és attól sem lesz nedves a nadrágom, hogy jár a táppénz, mert nem szoktam beteg lenni.</p>
	<p class="block_4">Lehet, hogy tényleg össze kell szorítani a seggem és májusig itt szopni. Addig pl. lehetne intézni a kinti munkahelyet, csak jó lenne már itthonról, kényelmesen internetezni.</p>
	<p class="block_4">Tomika bakancslistáján most éppen a kamionozáshoz szükséges jogosítvány következik, és valami ehhez tartozó KRESZ dolog van azon a laptopon, amire várok. Nem valószínű, hogy más rendszabályok vonatkoznának a kamionosokra, inkább az lehet, hogy a vizsgához tartozó tesztlapok pihennek ott.</p>
	<p class="block_5"><span class="text_1">Tehát nem a telefonján és nem az asztali gépén, hanem azon a fránya laptopon. A csuda vinné el!</span><span class="text_2"><br class="calibre3" id="calibre_link-66" />
</span></p>
	</div>

<div class="calibre" id="calibre_link-37">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="11" class="block_7" id="calibre_link-67"><a href="http://szertelen.gportal.hu/gindex.php?pg=36966714&amp;postid=1364368" class="text_">LEVELEK A KONZERVDOBOZBÓL 9</a></li>
</ol>
	<p class="block_1"></p>
	<p class="block_2">2017.03.20. 14:28</p>
	<p class="block_3">zsákolás</p>
	<p class="block_4">2017. március 11. szombat</p>
	<p class="block_4">&nbsp;</p>
	<p class="block_4">Évikémnek elég hajszás az élete! Kedden érkezett, és ma már ment is vissza Németországba.</p>
	<p class="block_4">Szerdán kiderült, hogy nem kell javítani a gépén, viszont kértem tőle kölcsön csütörtökig, hogy legyen mit ennünk az Elefánttal. Hát nem egészen egy rugót adott, benne volt egy fél marék ötforintos is. A beígért almáspitéből is egy darabot kaptam, amit búcsúzáskor szó szerint a számba tömött.</p>
	<p class="block_4">Tudtam, hogy ez rohadtul nem lesz elég két férfinak, aki nehéz fizikai munkát végez, megpróbáltam felvenni még a fizetésem romjait. 2 rugót sikerült is, tehát E-nak még dohányt is tudunk venni. Közben sms-t kaptam tőle, hogy visszahívást kér. Ez egy igen idegesítő szokása, és ilyenkor mindent aprólékosan elmesél, hogy hadd guruljanak a forintjaim!</p>
	<p class="block_4">Ezúttal arról folyt a szó, hogy sikerült pénzt szereznie a Szemitől, és igen, dohánya is van. Az egyik szemem sírt, a másik meg kínjában nevetett, mert ez a harmadik pénzfelvételem volt márciusban, és még csak 8-a volt.</p>
	<p class="block_4">&nbsp;</p>
	<p class="block_4">A csaj csütörtökön is kb. egy órát mosogatott, amikor meglátogattam. Nem csodálom, hogy nem ezt a munkát választotta! De szart pucolni német öregasszonyok alól, meg hajnali kettőkor beszélgetni velük, mert nem tudnak aludni, szintén nem egy leányálom.</p>
	<p class="block_4">Visszaadtam neki egy rugót, és megkérdeztem, hogy nincs-e véletlenül egy felesleges hátizsákjuk. Persze hogy van, de majd le kell szednie a kupacból a szekrény tetejéről.</p>
	<p class="block_4">Pénteken éppen ott guberált, amikor befutottam. Ez 11 után volt, mert a fodrásztól jött, nem tudtunk előbb találkozni. Csúnya taknyos időre virradtunk szitáló esővel, de kénytelen volt elmenni, mert ma utazik, és egy nőnek ez fontos.</p>
	<p class="block_5"><span class="text_1">Először egy elég bonyolult szerkezetű darabot mutatott, itt-ott műanyag zárak kapcsolódtak egymásba számomra teljesen felesleges módon, leginkább talán azért, hogy ne találjam meg a zipp húzókáját. Madzag állításával bővíthető volt a hely, de amikor már belepakoltam és felpróbáltam, Éva kiszúrta, hogy alul a sarka lyukas, és kipotyogott volna minden kisebb dolog. Folytatta hát kutatómunkáját, melynek eredményeképpen megajándékozott egy fekete-világoskék Reebok tatyóval. Fura színösszeállítás, de hát szuvenir nyihaha nye kukucska protku, ahogy ezt csehszlovák barátaink megállapították. Ez magyarul annyit tesz, hogy ajándék lónak ne nézd a fogát.&nbsp;</span><span class="text_2"><img src="images/000003.png" alt="Image" class="calibre1" /></span></p>
	<p class="block_4">Mondta még, hogy a fia egy hétig még biztosan jár erre a tanfolyamra, és majd telefonáljak rá, amikor levizsgázott, hogy adja ide a laptopot. Mondtam neki, hogy én azt innen nem látom, hogy ő mikor teszi le a vizsgát, de Tomi nyugodtan felhívhat.</p>
	<p class="block_4">- De tudod, hogy link!</p>
	<p class="block_4">Ezt természetesen tudtam, úgyhogy megkérdeztem:</p>
	<p class="block_4">- Téged értesít, ha levizsgázott?</p>
	<p class="block_4">- Persze.</p>
	<p class="block_4">- Hát akkor írj rám Faszbúkon!</p>
	<p class="block_4">Bevallotta, hogy nem sűrűn megy fel, és akkor sem tudja, hogy hogyan lehet üzenetet küldeni. Elkezdtem magyarázni a mobilteló oldal lényegét, de láttam, hogy köves talajra hullott mag. Végül az email-ben egyeztünk meg, mert azt már küldött nekem és tudja, hogy kell.</p>
	<p class="block_5"><span class="text_1">Most így este 9 után már biztos régen Münchenben van. Szereti Bajorországot, szívesen ment vissza oda. Már csak nekem kéne visszamennem Hollandiába, és hozzájutni egy állandó munkahelyhez, és a kint hagyott javaimhoz, és én is boldog leszek végre!</span><span class="text_2"><br class="calibre3" id="calibre_link-68" />
</span></p>
	</div>

<div class="calibre" id="calibre_link-14">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="12" class="block_7" id="calibre_link-69"><a href="http://szertelen.gportal.hu/gindex.php?pg=36966714&amp;postid=1364372" class="text_">LEVELEK A KONZERVDOBOZBÓL 10</a></li>
</ol>
	<p class="block_1"></p>
	<p class="block_2">2017.03.20. 15:10</p>
	<p class="block_3">monetáris rétestészta</p>
	<p class="block_4">2017. március 13. hétfő</p>
	<p class="block_4">&nbsp;</p>
	<p class="block_5"><span class="text_1">Jó lett volna tegnap valami bejegyzést tenni, és az lehetett volna a dátum, hogy 3 12 SU, ami már majdnem BIZSU.&nbsp;</span><span class="text_2"><img src="images/000004.png" alt="Image" class="calibre1" /></span><span class="text_1">&nbsp;De nem éreztem rá késztetést.</span></p>
	<p class="block_4">&nbsp;</p>
	<p class="block_5"><span class="text_1">Tegnap alig történt valami. Takarítás keretében ablakot is pucoltunk. A srácok ugyanis leszedték a buborékfóliákat a folyosó ablakairól, és látszott, hogy nem valami tiszták. Megkérdeztem Csuant, hogy nem kéne-e, mire ő mondta, hogy de. Ott ők csinálták, és mondhatom, baromi ronda lett! Én tudom, hogy kívül nem látszik, voltam a szakmában eleget, de belülről simán kivehető, hogy hogy maszatolták össze. Egyébként spriccelős flakonos folyadékot és újságpapírt használtak, ami számora meglepő összeállítás. Jómagam először is a keretet mostam le, miután lekerült a fólia. Sima vizet használtam ugyan, de a célnak megfelelt. Sokat sétáltam az albakom és a mosogató között, hogy a Viledát kimossam. Aztán fröcsköltem a csodaszerből bőven, és ronggyal tisztítottam, újsághoz nem is nyúltam. Igen, hallottam én is, hogy azzal milyen szépen lehet fényezni az üveget, de akkoriban még nem léteztek ezek az alkoholos trutyik, meg aztán lusta is voltam még egyszer átmenni rajta. Meg is lehet nézni, mennyivel tisztább lett, mint a fiataloké! Persze nem mutogatom, mert akkor velem csináltatnák a többit is.&nbsp;</span><span class="text_2"><img src="images/000002.gif" alt="Image" class="calibre1" /></span></p>
	<p class="block_4">&nbsp;</p>
	<p class="block_4">Mikikém nem jött istentiszteletre!</p>
	<p class="block_4"><span class="calibre2">Miután&nbsp; nem tudom elképzelni, hogy a lelkiismerete tartotta távol egy ingyen ebédtől, véleményem szerint nagyon komoly oka kellett hogy legyen. Mindenesetre én jól éreztem magam, és lábszag sem volt, tehát a többiek is örülhettek.</span></p>
	<p class="block_4">Sokáig tartott, amíg Sándor elkészítette az ebédet, úgyhogy a jellemző kaja utáni csoportokra szakadás most dél és egy óra közé esett. A mellém sodródó Helenának megjegyeztem:</p>
	<p class="block_4">- Miki biztosan beteg.</p>
	<p class="block_4">- Miből gondolod?</p>
	<p class="block_4">- Hát hogy nem jött ma.</p>
	<p class="block_4">- Nem biztos! - váltott át mindent jobban tudok mindenkinél hangnemre. - Arra nem gondoltál, hogy nincs olyan szíve?</p>
	<p class="block_4">Helyettem, kis virág...</p>
	<p class="block_4">Ó, de ha én mondtam volna ezt! Hogy lecseszett volna, hogy miért vagyok ilyen gonosz, miért nem tudok arra gondolni, hogy beteg, vagy dolgozik!</p>
	<p class="block_4">&nbsp;</p>
	<p class="block_4">Ma reggel az Info Rádiót hallgattam mosogatás közben, amikor egy pillanatra elhallgatott, és jelezte, hogy sms-t kaptam. Ez egyetlen dolgot jelenthetett, mégpedig azt, hogy Elefánt visszahívást kér. Vagyis nem jutott hozzá a fizetéséhez ma reggel sem. (A bankkártyája még nem jött meg, de személyesen fel tudná venni a pénzét a bankban.) Nem volt kedvem felhívni, de fél óra múlva ismét jelzett a telefon.</p>
	<p class="block_4">Nagy kelletlenül rászántam magam. Azonnal felvette, és közölte, hogy miután még mindig nincs a bankban a pénz, eljött a Prohumánhoz reklamálni. Még egy ügyintéző sincs ott, de rengetegen várnak.</p>
	<p class="block_4">Ajjaj, úgy néz ki, másnak is függőben vannak a pénzügyei!</p>
	<p class="block_4">Még pénteken a buszon adtam 5 rugót E-nak, hogy legyen hétvégére zsozsója. Mondtam neki, hogy többet nem tudok, nekem sincs. Így már harminccal tartozik. Megkértem, hogy ha megjön a léje, 10-15 ropit adjon, és a többit majd a következőből, hogy ne húzzuk ezt tovább. Lelkesen beleegyezett, sőt szombatra megbeszéltük, hogy Pasaréten egy öreglánynak a picéjét kirámoljuk.</p>
	<p class="block_5"><span class="text_1">Nem betörésről, hanem tiszességes alkalmi munkáról van szó!&nbsp;</span><span class="text_2"><img src="images/000003.png" alt="Image" class="calibre1" /></span></p>
	<p class="block_4">Szombaton felhívott még otthonról, vagyis a Piroska lakásából, hogy nem elérhető az öregaszony. Később szokás szerint visszahívást kért. Felvilágosított, hogy teljesen be van baszva, egy ezrese maradt vasárnapra, és ott van vele egy haverja is. Valamint újra elmondta, hogy az idős hölgy nem elérhető, aztán megkért rá, hogy mondjuk együtt a telefonban, hátha lehallgatják, hogy a kurva anyját a Fritznek. Mondtam neki, hogy nem tudom, ki az a Fritz, de a kurva anyját neki, sőt, még a jó kurva anyjának is a kurva anyját!</p>
	<p class="block_4">Ebben maradtunk.</p>
	<p class="block_4">&nbsp;</p>
	<p class="block_5"><span class="text_1">Félek, hogy ha még egy-két napig nem kap lóvét, akkor nem dolgozik többet, és én nem fogok a pénzemhez jutni. Ugyanis hiába jönne meg később, lehet, hogy úgy okoskodna: én most úgyis dolgozom, az én részem ráér, előbb megadja azoknak, akinek régebb óta tartozik. És végül ők sem fognak kapni semmit, hiszen a napi megélhetés fontosabb, mint a köcsönök kiegyenlítése, és a pia jó közérzetet biztosít, a problémákat aznapra a háttérbe szorítja, bár sajnos sokba kerül. De Elefánt a saját bevallása szerint mámorfüggő, és ez azt is jelenti, hogy nem adósságvisszafizetésfüggő, ezért csak remélni tudom, hogy legalább addig fog dolgozni, amíg én meg nem kapom a harmincasomat.</span><span class="text_2"><br class="calibre3" id="calibre_link-70" />
</span></p>
	</div>

<div class="calibre" id="calibre_link-38">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="13" class="block_7" id="calibre_link-71"><a href="http://szertelen.gportal.hu/gindex.php?pg=36966714&amp;postid=1364377" class="text_">LEVELEK A KONZERVDOBOZBÓL 11</a></li>
</ol>
	<p class="block_1"></p>
	<p class="block_2">2017.03.20. 15:47</p>
	<p class="block_3">nincs lé, sírás van</p>
	<p class="block_4">2017. március 14. kedd</p>
	<p class="block_4">Azaz a&nbsp;π&nbsp;nap.</p>
	<p class="block_4">&nbsp;</p>
	<p class="block_4">A melóhely. Hát, ez egy kicsit nyögvenyelős!</p>
	<p class="block_4">Amikor bementem a Prohumánhoz, azt hittem, életem végéig alkalmis lehetek. A Kürt utcában el tudom intézni félévente a TB-met, nyugdíjam úgysem lesz, az adót meg ugye ki nem szarja le!</p>
	<p class="block_4">Azután mondták, hogy havonta csak 15 napot lehet dolgozni maximum. Sebaj, legalább lesz időm elmenni orvoshoz, meg új útlevelet csináltatni ahelyett, amit ez a dögevő elrakott magának emlékbe, a kilóhúszam meg így is megvan.</p>
	<p class="block_4">Később kiderült, hogy egy évben max, 90 napot lehet gályázni. Mondd már! Az is fél év, én meg hol leszek addigra! (Hollandiában.)</p>
	<p class="block_4">Most pedig az a menü, hogy még ezen a héten lehetünk alkalmisok, és ha továbbra is ott akarunk melózni, akkor azt már csak mint állandós lehet. Egy kicsit magasabb bruttó, de lényegesen alacsonyabb nettó órabérért. Utóbbi kb. 720. Ez az ezer után nagyon rosszul hangzik!</p>
	<p class="block_4">Mindez azt is jelenti, hogy csütörtökön kapok lét, meg jövő hét szerdán, és aztán már csak április 10-én. Ebből kell kigazdálkodnom Frankfurtot és megélni május tizedik napjáig. Naggyon kutya!</p>
	<p class="block_4">És akkor még ehhez jön, hogy Elefántnak adtam 25 ropit apránként, amiből eddig egy fillért sem kaptam vissza.</p>
	<p class="block_4">Ő maga ajánlotta fel, hogy 30-at fizet, azzal a feltétellel, hogy ha lesz hétvégi munka, akkor számíthat rám. Természetesen azt is rendesen kicsengeti. Nem tiltakoztam, mert nem egyszer megfeleztem vele a kajámat, vagy vettem neki harapnivalót, és ezeket nem számoltam bele. Nem is beszélve a rengeteg visszahívásról, ami szinte szó szerint lenullázta az egységeimet. És most nekem nincs telefonra.</p>
	<p class="block_4">Ma felhívott a Piroska számáról. Ezen a héten még nem volt dolgozni, mert hétfőn végre hozzájutott a fizetéséhez, amit múlt hét szerdán kellett volna megkapnia.</p>
	<p class="block_4">Elmondta, hogy megfázott, hétfőig nem is fog jönni. csütörtökön reggel találkozunk - ez ügyben még hívni fog -, és ad egy ezrest, mert mondtam, hogy addigra már nem lesz zsém.</p>
	<p class="block_4">- Csütörtök este meg már lesz pénzed.</p>
	<p class="block_4">- Lesz pénzem, mert megkapom a fizetésem!</p>
	<p class="block_4">Ezt egy kissé ingerülten mondtam. Hát hogy a fenébe ne, amikor arról volt szó, hogy ebből a léből nyom minimum egy tízest, és a többit az ehetiből! Erre fel kiböki egy rugóval a szemem, mert holnapután úgyis megkapom a fizetésem.</p>
	<p class="block_4">Ez olyan, mintha a banknak azt mondanád:</p>
	<p class="block_4">- Jó, hát tarozom, de mit berregsz, tele vagytok lóvéval!</p>
	<p class="block_4">És? Akkor ő már nem tartozik?</p>
	<p class="block_5"><span class="text_1">Ne adjatok kölcsön senkinek!</span><span class="text_2"><br class="calibre3" id="calibre_link-72" />
</span></p>
	</div>

<div class="calibre" id="calibre_link-15">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="14" class="block_7" id="calibre_link-73"><a href="http://szertelen.gportal.hu/gindex.php?pg=36966714&amp;postid=1366509" class="text_">BOLONDNAP</a></li>
</ol>
	<p class="block_1"></p>
	<p class="block_2">2017.04.03. 11:16</p>
	<p class="block_3">az Úr viccel velem</p>
	<p class="block_4">A múlt hét baj nélkül lement, már ami a melóhelyet illeti. Viszont hétfőn lekéstem a buszt, ill. lekéstem volna, ezért felhívtam az Antihumánt - ahogy én hívom őket. Az eljárás a szokásos, nem veszik fel. Miért is vennék? Hisz oly elfoglaltak! Mindenkire csak egy-egy parányi szeletet osztanak ki a munka nagy egészéből, és azzal is alig tudnak megbirkózni. Szegények!...</p>
	<p class="block_4">Nem vártam meg, hogy visszahívjanak valamikor a nap közepén, inkább egy sms-t küldtem nekik, amiben azt hazudtam, hogy orvosnál vagyok.</p>
	<p class="block_4">Még nagyobb rutin, hogy most a Tamást is felhívtam. Rákérdezett, hogy milyen orvosnál, mire rávágtam, hogy arithmiám van, a kardiológián próbálok időpontot kérni, de marha sokat vannak. Hozzátettem még, hogy nem veszik fel a telefont, ezért kellett személyesen bejönni. Aztán elmentem a Csigáékhoz netezni.</p>
	<p class="block_4">Kedden szintén ez volt, azzal a különbséggel, hogy Tamást nem hívtam. Szerdán pedig az Ádám telefonált, hogy nem kell már menni, mert erre a hónapra megvan a 15 napom. Arra a kérdésre, hogy akkor a 120 rugót megkerestem-e, szokás szerint az volt a válasz, hogy nem tudja, neki arra nincs rálátása. Mondjuk ez annál is inkább érdekes, mert amikor az irodájukban beszélgettünk, azt mondta, hogy ő utalta át a fizetésemet. Viszont hétfőtől várnak, és ez azt jelenti, hogy még áprilisban alkalmizhatok, ami nagyon jó hír!</p>
	<p class="block_4">Ismét a Csigáékhoz mentem netezni, csütörtökön viszont itt dekkoltam a szobámban, és megpróbáltam Bibliát olvasni. Olyan jókat szunyókáltam a fotelben! Viszont megdorgáltam magmam, mert a Negro zacskóján, amit vettem, volt egy sárga matrica, hogy menjek fel az oldalukra és nyerjek, én meg mindig elfelejtettem, amikor gép előtt voltam. Péntek volt a határidő, ezért rászántam magam, hogy legalább az utolsó napon adjak egy esélyt a szerencsémnek. Ismét a Csigáékhoz mentem &ndash; hová is mehettem volna? -, de valami kódot akart beíratni velem, amit én nem tudtam. Később itthon megnéztem a zacsit, forgattam, mint bolond gyerek a zsíros kenyeret, még a matricát is leszedtem, hátha a hátoldalán van valami, de persze semmit nem találtam. Ma is rejtély, hogy miféle kódot kértek!</p>
	<p class="block_4">&nbsp;</p>
	<p class="block_4">Fura kaland volt, nekem már 31-én kezdődött a Bolondok Napja. A Neten kiböktem, hogy itt az Amerikai út 50. alatt van egy tüdőgondozó, ahol szűrnek is, de csak beutalóval fogadnak. Mindenáron fel akartam hívni a dokimat, hogy írjon már egyet, és hétfő reggel beugrom érte, de kiderült, lenyekkentek az egységeim. Kértem SOS feltöltést, újra próbáltam, de senki nem vette fel a telefont. Úgy tudtam, hogy megvan a recepció száma is, hogy rákérdezzek, az Egri doktor ma mikor rendel, de nem találtam a telefonkönyvemben.</p>
	<p class="block_4">Éjfél körül vettem észre, hogy hogy elszállt a nap. Csiga és Péter már 30 méter mélyen aludt, nem kérhettem volna el alóluk egy takarót. Csili is lefekhetett a másik szobában, de hozzá úgysem kopogtam volna be. Úgy döntöttem, kiihasználom, hogy egyedül vagyok fent, és most már nyugodtan barangolok a Neten, aztán majd hajnalban, ha már járnak a villamosok, hazamegyek.</p>
	<p class="block_4">Reggel még el is húztam kicsit az időt, hogy biztosan nyitva legyenek a boltok. Felvettem egy rakat pénzt, mert még mindig van egy csomó hely, ahol nem lehet kártyával fizetni, és akkor inkább több legyen nálam, mint kevesebb. Vásároltam a CBA-ban is, meg a Sparban is. (Hogy megértsétek: Rákényszerültem arra, hogy SOS töltsem fel a telefonom, de nem is használtam. Felvettem pénzt pl. arra, hogy rátöltsek a telcsimre, de feleslegesen, mert a boltokban tudtam volna kártyával fizetni, a telómra meg mégsem töltöttem, hiszen ott volt az SOS feltöltés. Zűrzavar és borzalom!)</p>
	<p class="block_4">8 körül értem haza, negyed 9 körül sikerült ágyba kerülnöm.</p>
	<p class="block_4">Először a Jolóka hívott, hogy rég hallotta a hangomat. Mondtam neki, hogy mi van, egész éjszaka nem aludtam, és most délután négyig megpróbálok, aztán úgyis fel kell kelnem, de bibliaóra után rácsörgök.</p>
	<p class="block_4">Szerintem két percet, ha hunyhattam, amikor arra riadtam, hogy vésik a falat. Olyan tisztán hallottam, mintha a szomszéd szobában csinálták volna. “De hisz hónapok óta barkácsolnak a másik házban!”, jutott az eszembe. Ez ugyanis egy ikerház, és közös a fala a két kéglinek. Hát akkor ezért hallom ilyen tisztán &ndash; gondoltam csüggedten. Elszántam magam, hogy akkor is aludni fogok, de egyszer cask benyitott valaki, elnézést kért és kiment. Morogtam, mint a bolhás kutya. A következő pillanatban a lelkész jött be, és mondta, hogy fel kell kelnem, hogy itt is tudjanak dolgozni.</p>
	<p class="block_4">Kiderült, hogy igenis itt fúrnak-faragnak a mi házunkban, a kéményt basztatják, és nálam a kamint, vagy hogy hívják, keresik.</p>
	<p class="block_4">Kiültem a konyhába és ott bóbiskoltam. Sion (Sziön egyébként, ő az egyik srác, aki a másik szobában lakik) megkérdezte, hogy kérek-e kávét, de visszautasítottam azzal, hogy remélem, nem olyan sokára le tudok feküdni aludni.</p>
	<p class="block_4">Az emberek kimentek, bejöttek, valamit locsolgattak az udvaron, egy faszi visszajött abba a helyiségbe, ahol a cirkó is van, és becsinálta a lyukat a falon. Még fel is takarított maga után. Csuan kijött és megkérdezte:</p>
	<p class="block_4">- Mit csinálsz?</p>
	<p class="block_4">- Szomorkodom &ndash; válaszoltam az igazságnak megfelelően.</p>
	<p class="block_4">Feltápászkodtam és benéztem a szobámba. A zöld plasztik szőnyeg felhajtva, rá a matracomra. A fotel a sarokból áttéve a szekrényke és a matrac közé. A jobb alsó polcról lepakolva a könyvek, mögötte a két kéménynyílás körbebontva, hogy ha jönnek a kéményseprők, csak ki kelljen emelniük. Lehet, hogy őket még meg kell várni? Mikor fogok aludni végre?</p>
	<p class="block_4">Visszatámolyogtam a konyhába. A melós elment, a srácok felmentek, gondolom ebédelni. Milyen igazuk van, gondoltam, de nem voltam nagyon éhes. Fogtam a sós mogyorómat és kimentem az udvarra.</p>
	<p class="block_4">Az udvar tkp. egy keskeny sáv, ahol a kocsival le tudsz hajtani a kétautós garázsig, de mivel az most imaterem, a Fiat fent parkol a kapukijárón belül. A falhoz támaszkodtam, ahová odasütött a napocska, és ropogtattam a mogyit. Amikor jött a lelkész, megmagyaráztam neki:</p>
	<p class="block_4">- Feltöltekezem energiával.</p>
	<p class="block_4">- Nincs kenyered, vagy ilyesmi?</p>
	<p class="block_4">- De van, de most ezt kívántam meg. Mikor jönnek a kéményseprők?</p>
	<p class="block_4">- Most már nem, majd második félévben.</p>
	<p class="block_4">Hát ez marhajó! És az én szobámat ki fogja megcsinálni? Mert annyi lelkierőm nem volt, hogy visszaterítsem a szőnyeget és begyűrjem a felállított matracok alá. Komolyan foglalkoztam a gondolattal, hogy a konyhában összetolom a székeket és ráfekszem.</p>
	<p class="block_4">- Ebéd után &ndash; bökött a lelkész a mogyorós zacskóra &ndash; fel kéne itt söpörni.</p>
	<p class="block_4">Na, ennyi! Az alvásról letehetek immár!</p>
	<p class="block_4">&nbsp;</p>
	<p class="block_4">Én söpörtem, Lee lelkész felszedte a cuccot és beleöntötte egy műanyag vödörbe. Rengeteg tujafamag volt elszórva, és ez nap mint nap újratermelődik. Közben dumálgattunk erről-arról.</p>
	<p class="block_4">- Attila, ha üdvösséget akarsz kapni, többet kell olvasnod a Bibliát!</p>
	<p class="block_4">Na igen. És abból kiolvasom azt is, hogy hol van a közelben tüdőszűrő, mikor rendel a háziorvosom, és hol találhatok Hollandiában munkát...</p>
	<p class="block_4">Elmondtam azt is, hogy miért járogatok szabadidőmben a barátomhoz. Felajánlotta, hogy odaadja az ő gépét, hogy használjam a héten. (Ezen pötyögök most is.) Szombat délután. Hát, nem lesz hosszú ez a hét!</p>
	<p class="block_4">Ráadásul nem bírtam felmenni a rohadt netre! Csuan segített, mert ez is koreai nyelvű oprendszer, állítgatta jobbra-balra, mire kiszúrtam, hogy nincs bekapcsolva a wifikártya. Megnéztem, melyik funkciógombon van az antenna ikon, és lenyomtam az Fn billentyű társaságában. Na, lett is Net, összesen egy pöcök az ötből, az is mindig elmegy. Odáig még eljutok, hogy Gmail, és beírom a nevem, de onnan már olyan lassan megy át a következő képernyőre, hogy vagy már ott megszakad a kapcsolat, vagy amikor beütöm a jelszót. Ezt sem fogom tudni feltenni, majd valószínűleg elmegyek egy délelőtt a Cs-hoz és ott. De addig megírom, legalább ez legyen meg!</p>
	<p class="block_4">&nbsp;</p>
	<p class="block_4">A dögevő Miki ma sem jött el istentiszteletre. Ennyit a megtéréséről!</p>
	<p class="block_4">Ebéd előtt elment az Attila és az Edina, meghívta őket a lány anyja. Dumáltam a csajjal egy kicsit, és megkérdezte:</p>
	<p class="block_4">- Mi van azzal a Misivel... a Mikivel?</p>
	<p class="block_4">Már a nevére sem emlékszik pontosan.</p>
	<p class="block_4">Elmondtam, hogy nem tudok róla semmit, csak találgatok. Még az is lehet, hogy kibékült a barátnőjével, és azért nem jön, mert egyszer ő van lent, egyszer meg Andikám jön fel, de akkor meg piacoznak.</p>
	<p class="block_4">Azt nem mondtam, hogy lehet az is, hogy egyszerűen csak leszar minket.</p>
	<p class="block_4">Szóba került, hogy milyen furcsa az életszemlélete.</p>
	<p class="block_4">- Például ha felszállunk a buszra &ndash; mondtam, - és van mondjuk harminc ember, az a harminc ember potenciális ellensége a Mikinek. Ők csak azt nézik szerinte, hogy hogy lehet rátaposni a lábára, hogy lökdöshetik, hogyan állhatnak elé, ha le akar szállni... Meg azok ülnek! Pedig ő is le akar ülni, de ezek orvul elfoglalják a helyeket!</p>
	<p class="block_4">- Igen &ndash; mondta Edina, - éreztem, hogy ez egy furcsa ember, amikor beszélgettem vele.</p>
	<p class="block_4">Szóval, faszikám! Mi van azzal, hogy mindenki mennyire rendes volt veled a gyülekezetben? Meg hogy megvan rólam a véleményük?</p>
	<p class="block_5"><span class="text_1">Bagoly mondja bögölynek: Büdös bögöly, dögölj meg!</span><span class="text_2"><br class="calibre3" id="calibre_link-74" />
</span></p>
	</div>

<div class="calibre" id="calibre_link-39">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="15" class="block_7" id="calibre_link-75"><a href="http://szertelen.gportal.hu/gindex.php?pg=36966714&amp;postid=1367607" class="text_">WEEK-END RUSH</a></li>
</ol>
	<p class="block_1"></p>
	<p class="block_2">2017.04.10. 21:39</p>
	<p class="block_3">nettelen, erkölcstelen, félár, kigolyó</p>
	<p class="block_4">Hamar kiderült, hogy ezzel a géppel nem tudok felmenni a Netre. Itt legalábbis nem. Olyan kicsi jeleket fog, hogy többet van a világháló mellett, mint rajta. Jó, akkor legalább meg tudom&nbsp;írni a blognak valót, és valahol fel kell csak dobni. Mondjuk a Csigánál. De már megint nem írtam egy hete!</p>
	<p class="block_4">Az úgy volt, hogy a pendrive-omon találtam egy csomó hordozható játékot, Puzzle Collection a neve, és több mint 30 kicsi játékot tartalmaz. A programozók direkt olyanokat írtak, amiket mondjuk kávészünetben néhány perc alatt le lehet zavarni. Igen ám, csakhogy ezek is ugyanolyan addiktívak, mint egy nagy játék, amivel órákig el lehet szórakozni, hiszen ha nem sikerül, újrakezded, ha meg igen, akkor ott van még másik harminckettő...</p>
	<p class="block_5"><span class="text_1">Még nálam van a gép, nem tudom, mikor fogja visszakérni a lelkész. A héten odavolt, szombaton jött meg. Eddig még nem kellett visszaadni, de bármikor lejöhet, és akkor nekem megint végem lesz.&nbsp;</span><span class="text_2"><img src="images/000004.png" alt="Image" class="calibre1" /></span></p>
	<p class="block_4">&nbsp;</p>
	<p class="block_4">Szegény Elefánt, hiába akart jönni dolgozni, nem kapott erkölcsit! Sokáig ültek rajta, aztán kijelentették, hogy decemberig be van fagyasztva, majd utána kaphat.</p>
	<p class="block_4">Van ugyan valami ismerőse, akinél gályázhat, méghozzá elég keményen, de amikor elment pénteken Rákosakárhová vonattal és fél héttől ott várt egy csomó ideig, hogy elvigyék kocsival a munkahelyre, közölték vele, hogy hatra kellett volna mennie.</p>
	<p class="block_5"><span class="text_1">Még rá akart kérni a korábbi tartozásaira, de mondtam neki, hogy megbeszéltem a lelkésszel, hogy minden nélkülözhető pénzemet odaadom neki, nehogy elköltsem. Tré lesz így is a BKV sztrájk miatt, mert éppen április utolsó két hetére időzítették ahelyett, hogy áttették volna májusra, amikor már túl vagyunk Frankfurton. Most majd vagy taxizhatok jó drágán, vagy gyalogolhatok fáradtan egy-két órát.&nbsp;</span><span class="text_2"><img src="images/000005.png" alt="Image" class="calibre1" /></span></p>
	<p class="block_4">&nbsp;</p>
	<p class="block_4">Oda, vagyis Németországba pedig úgy megyünk, hogy egy bogyiszlói lelkész hozza a mikrobuszát, nekünk csak egy másikat kell bérelni. (Eddig ugyanis úgy volt, hogy kettőt veszünk bérbe.) És a házaspároknál az van, hogy ha a férfinak €200 a részvételi díj, a feleségnek csak a fele.</p>
	<p class="block_4">- Gyorsan meg kéne nősülnöm &ndash; tűnődtem. Lee lelkész rögtön igazat adott nekem.</p>
	<p class="block_4">- Neked akkor is kétszáz &ndash; kötözködött Sándor, - csak a feleségednek kerül a felébe!</p>
	<p class="block_4">- Na így kell boldoggá tenni egy nőt ötven felett! &ndash; homályosítottam fel.</p>
	<p class="block_4">&nbsp;</p>
	<p class="block_5"><span class="text_1">Most lent volt a lelkész (szuterénben lakom), megkérdeztem, meddig maradhat nálam a gép. A válasz az volt, hogy még maradhat.&nbsp;</span><span class="text_2"><img src="images/000000.gif" alt="Image" class="calibre1" /></span></p>
	<p class="block_4">Egyébként a múlt heti istentiszteleten többek között a farizeusról és a vámszedőről volt szó. Ez úgy van, hogy a templomban imádkozik a farizeus, és hálákat ad az Úrnak, hogy ő milyen frankó, milyen kis apart, nem úgy, mint ez a vámszedő, aki fel sem emeli a fejét, és csak sír és veri a mellét, hogy ő milyen bűnös. Pedig hát pont ő a buta, mert a saját szemével látja magát, és hasonlítgatja magához az embereket. Az viszont nem hangzott el, hogy a vámszedő azért verte a mellét, mert ő az Isten szemével nézett magára, és így megláthatta, hogy mennyire rossz ember. Viszont miután „az Úr szíve volt az ő szívében”, mégis csak jobb ember, mint a másik, aki csak a sajátján keresztül nézte a világot.</p>
	<p class="block_4">Ezen a vasárnapon Csuan, a lelkész fia mondott bizonyságot, és észre vettem egy hibát. Ő szó szerint vette azt, hogy az ember orrában csak egy lehellet van. Arra gondolt, hogy ha letakarják az orrunkat 2-3 percre, meghalunk, és ez is azt jelenti, hogy mennyire semmik vagyunk, holott azt jelenti igazán, hogy az ember teremtésekor az Úr lelket lehellt Ádámba az orrán keresztül. Mégis én kapom meg mindig a pásztortól, hogy több Bibliát kellene olvasnom. Vajon másnak is mondja ezt? Nem hiszem!</p>
	<p class="block_4">&nbsp;</p>
	<p class="block_4">A melóhelyen már egyre rutinosabban dolgozom. Ez a negyed év, amióta ott vagyok, nem múlt el nyomtalanul.</p>
	<p class="block_4">Este 7 tájban sajnos megjelennek az éjszakás főnökök is. Azért sajnos, mert mostanában a szalagnál vagyok feladó vagy kiszolgáló, és Edina (ő nem a „mi Edinánk”, aki a gyülibe jár!) nagyon a szívén viseli a sorsunk. Nem hagyja, hogy egy pillanatra is üresen fusson a gép. Szegény Dani, egy friss munkaerő lebuktatta magát a múltkor.</p>
	<p class="block_4">Az úgy volt, hogy E. háta mögött mindenfélét dumáltunk, ahogy ez már lenni szokott. Én pl. ilyeneket:</p>
	<p class="block_4">- Képzeld el, hogy belekiabál az arcodba, hogy „miért nem dolgozol, miért áll a szalag?!”, te meg csendesen megkérdezed tőle, hogy „velem vacsoráznál?”</p>
	<p class="block_4">És ez még tök szalonképes volt!</p>
	<p class="block_4">Szóval sokat röhögtünk, és kiszúrta. Persze gondolhatta, hogy rajta mulatunk, és akkor jött oda, amikor épp Danika mellett álltam. (Én voltam az egyik békás ember a kettőből. A béka pedig egy kézi targoncaszerűség.) D. pedig nem szokta ezt a fajta melót, hogy akkor is lehet szépeket mondani, ha közben jár a keze, és sokadik pillanat volt, amikor E. állni látta a fiatalembert. Meg is jegyezte, hogy még egy ilyen alkalom, és holnap már nem kell jönnie.</p>
	<p class="block_4">- De hát nem is mondtam semmit! &ndash; védekezett teljesen feleslegesen, hiszen nem ez volt a vád. &ndash; Legalábbis semmi olyat!</p>
	<p class="block_4">Ebből már a hülye is tudhatta, nem csak egy műszakvezető, hogy derültségünk oka ő volt.</p>
	<p class="block_4">Másnap nem jött a srác, de harmadnap igen. Eléggé összezuhant állapotban szunyókált a buszon, Zoli mondta, hogy buliból jött, azért ilyen. Már bent voltunk, amikor feltűnt, hogy Danika hiányzik.</p>
	<p class="block_4">- Pedig együtt jött velünk!</p>
	<p class="block_4">- Nem volt rajta a listán &ndash; hangzott a válasz.</p>
	<p class="block_4">Lehet, hogy a banya utánanyúlt?</p>
	<p class="block_4">&nbsp;</p>
	<p class="block_4">Egyébként nagyon meglátszott rajtunk péntek este, hogy kitört már a hétvége!</p>
	<p class="block_4">Ahogy ülünk a buszon, nagyjából türelmesek vagyunk, de ott van a levegőben egyfajta feszkó, hogy mennénk már haza a búsba, és már úgysem jön senki, mi a fenének megvárni a kilenc óra tizet!</p>
	<p class="block_4">A sofőr becsukja az ajtót. Előrekiabálok:</p>
	<p class="block_4">- Toljad, Jenőke, toljad! Ha már így begombolkoztunk...</p>
	<p class="block_4">Ebben a pillanatban megszólal a rádió, abban is valami technoszar. Mondjuk én nem erre gondoltam, hogy zenét nyomjon, hanem hogy menjünk már a francba, de így sem rossz. Fásultan hallgatjuk a csörömpöt. Megjegyzem:</p>
	<p class="block_4">- És akkor a vezető körbejár, hogy „extasyt tessék!”</p>
	<p class="block_4">Röhögés.</p>
	<p class="block_4">Aztán a Blahán a Spar nyitva 10-ig, veszek egy hétdecis Unicumot. Hát Istenem! Nem piáztam egész héten, most már meglepem magam!</p>
	<p class="block_5"><span class="text_1">Hétfő estére megvan még majdnem a fele.</span><span class="text_2"><br class="calibre3" id="calibre_link-76" />
</span></p>
	</div>

<div class="calibre" id="calibre_link-16">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="16" class="block_7" id="calibre_link-77"><a href="http://szertelen.gportal.hu/gindex.php?pg=36966714&amp;postid=1369514" class="text_">LEVELEK A KONZERVDOBOZBÓL 16</a></li>
</ol>
	<p class="block_1"></p>
	<p class="block_2">2017.04.24. 21:51</p>
	<p class="block_3">és késés</p>
	<p class="block_4">2017. április 12. szerda</p>
	<p class="block_4">&nbsp;</p>
	<p class="block_4">Hát tegnap rácsesztem rendesen! Méghozzá saját magammal toltam ki.</p>
	<p class="block_4">Az úgy volt, hogy felkeltem nagyjából normális időben. Ami azt jelenti, hogy 9-re beállítottam a telefont és vagy 38 perccel később valóban fel is tápászkodtam a matracról. Nem éreztem veszélyt, ezért saját tempóban, vagyis egyáltalán nem sietve megettem egy halkonzervet azzal a félbarna kenyérrel, amit még a múltkor vettem a Blahán a Spárban. Elmentem zuhanyozni, és döbbenten láttam, hogy 11:14 van.</p>
	<p class="block_4">Hát ez ultragáz, ha fel lennék öltözve és most rögtön elindulnék, akkor talán, hangsúlyozom, TALÁN elérném a buszt a Keletinél! De ott álltam mackógatyában a tegnapi pólómban.</p>
	<p class="block_4">Hirtelen nagyon ráértem. Megfogalmaztam magamban, hogy mit fogok hazudni és felhívtam a Tamást. Néhány csöngetés után jött egy sípszó, én meg letettem. Múlt századi pasi vagyok, nem akarok géppel beszélgetni.</p>
	<p class="block_4">Szinte rögtön visszahívott. Mondtam neki, hogy azért őt keresem, mert két héttel ezelőtt, amikor utoljára kaptam fizetést, három napot a Prohumán és egy napot a Profield utalt át.</p>
	<p class="block_4">Itt egy kicsit álljunk meg! A múlt héten nem kaptam egy filért sem, mert az Ádám szerint kitelt a tizenöt napom Tudtam, hogy ez nem igaz, de reménykedtem, hátha elnéztek valamit és kifizetnek nyolc rugót, de sajnos nem. A Profield meg egy Tüzér utcai székhelyű rabszolgakereskedő cég, de tkp. a Prohumán (Antihumán, ahogy én hívom) lehányt vállalata.</p>
	<p class="block_5"><span class="text_1">Szóval a fedősztori az volt, hogy egy barátomnak segítek költözködni. Ha nagyon firtatják, legfeljebb elmesélem a saját költözésemet a dögevőtől, de külső szemlélő nézőpontjából.</span><span class="text_2"><br class="calibre3" id="calibre_link-78" />
</span></p>
	</div>

<div class="calibre" id="calibre_link-40">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="17" class="block_7" id="calibre_link-79"><a href="http://szertelen.gportal.hu/gindex.php?pg=36966714&amp;postid=1369515" class="text_">LEVELEK A KONZERVDOBOZBÓL 17</a></li>
</ol>
	<p class="block_1"></p>
	<p class="block_2">2017.04.24. 21:53</p>
	<p class="block_3">dilemma, dilemholnap</p>
	<p class="block_4">2017. április 23. vasárnap</p>
	<p class="block_4">&nbsp;</p>
	<p class="block_4">És így is lett. Nem volt semmi fennakadás, kivéve persze azt, hogy 8 ropival rövidebb lettem, miután aznap nem dolgoztam.</p>
	<p class="block_4">Most már nagyon közel van a frankfurti bibliai szeminárium ideje, úgyhogy a lelkész és a családja megpróbálja begyűjteni a részvételi díjakat. Még harminc rugóval jövök nekik, abban benne van az útiköltség is, de ezt csak a következő szerdán tudom odaadni, vagyis az utolsó pillanatban, az indulás előtti napon.</p>
	<p class="block_4">Tervezem még, hogy ha marad valamennyi pénz, azt beváltom euróra, hogy legyen kávéra meg vécére az úton oda-vissza. Nem kell sok, csak egy-két ezresért.</p>
	<p class="block_4">&nbsp;</p>
	<p class="block_5"><span class="text_1">Nagyon töröm a fejem, hogy szerdán menjek-e gályázni! Ha megyek, hulla fáradt és álmos leszek csütörtök hajnalban, amikor indulunk. Ha nem, akkor május első hetében nem 24 rugót utalnak át, csak 18-at. Valószínű, hogy Mammon fog győzni.</span><span class="text_2"><br class="calibre3" id="calibre_link-80" />
</span></p>
	</div>

<div class="calibre" id="calibre_link-17">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="18" class="block_7" id="calibre_link-81"><a href="http://szertelen.gportal.hu/gindex.php?pg=36966714&amp;postid=1371091" class="text_">FRANKFURTI LEVES</a></li>
</ol>
	<p class="block_1"></p>
	<p class="block_2">2017.05.04. 12:23</p>
	<p class="block_3">gyönyörű autók, gyönyörű nők</p>
	<p class="block_4">Szerdán este, amikor hazajöttem, két kocsi is állt az udvarban. Az udvar tkp. egy pici elő- és hátsó kertből áll, meg egy keskeny díszköves sávból, ami hátravezet a dupla garázshoz. Ez utóbbi imateremként szolgál, padlószőnyeg van benne, meg székek, tehát nem alkalmas autók tárolására. Biztos voltam benne, hogy a többiek úgy közlekednek, hogy elöl bemennek a házba, és hátul lejönnek a teraszról a csigalépcsőn és úgy be a szuterénbe. Lusta voltam bűvészkedni a cipővel &ndash; lehúzni az ajtóban, felvenni a teraszon, ismét le az alagsor ajtajában -, inkább felléptem a szegélyre, amin a kerítés fut és hátrasétáltam. Itt már jóval alacsonyabb az udvar talaja, de a gravitáció megkönnyítette a lejutásomat. Egész büszke voltam magamra!</p>
	<p class="block_4">Kiderült, hogy öt-valamennyi helyett hatkor indulunk, hogy fél hétre a Keleti parkolójában találkozzunk a többiekkel. Módfelett megörültem ennek a hírnek, de azért ötre állítottam be a telefonomat. Ahol négy embernek kell elkészülnie ugyanabban az időben, és a fürdő és a vécé egy helyiségben van, ott kell némi idő hozzá.</p>
	<p class="block_4">&nbsp;</p>
	<p class="block_4">Mindkét kisbuszt a bogyiszlói lelkész intézte, ők pályázat útján jutottak hozzá. A mi pásztorunk jóval előbb kiment Németországba, hogy a többiekkel együtt előkészítsenek mindent, tehát nyilván Csuan ment le és hozta fel a másik szekeret.</p>
	<p class="block_4">&nbsp;</p>
	<p class="block_4">A Fordot a fiataloknak szánták, a háztól tehát Csuan és Csuin, utóbbi barátnője Bettina, és a két koreai srác (Patrik és Sion) indult vele, a lelkész vezette VW-ben én ültem és az időközben a ház elé érkezett Sanyi. Ő rendőr, és az általános vélekedés szerint szótár kell hozzá, mert képekben beszél. Szerintem agytár, mert nem a szavakat kell lefordítani, hanem agyat kell cserélni hozzá.</p>
	<p class="block_4">A pályaudvar mellett kb. negyed órát vártunk a Sándorra. Ő a Kisfarkas, ahogy apja emlegeti. Borotvált fejű harcművész, de vidám fajta. Rajtuk kívül három vagy négy diáklány jött még, meg Helena és a fiatal pár, Atti és Edina.</p>
	<p class="block_4">A Vokswagenben Helena, Edina és én voltunk a kemény mag, Sanyi, Sándor, Atti, Csuan és a bogyiszlói református lelkész, Róbert vezette a járgányokat, tehát ők folyamatosan váltották egymást a két autóban.</p>
	<p class="block_4">&nbsp;</p>
	<p class="block_4">Jómagam egy fillér valuta nélkül, az összes forintommal, ami nem tett ki háromezret, indultam útnak. Két adag kávét lefőztem, és kis maradék kenyeremet 30 deka szalonnával és két főtt tojással pakoltam. Csokoládé és diófélék maradéka, végszükségre. Flakonban másfél liter csapvíz. Azzal bíztattam magam, hogy ott már lesz minden, a visszaútért meg majd akkor aggódunk, ha már rajta leszünk.</p>
	<p class="block_4">&nbsp;</p>
	<p class="block_4">Talán öregszem, de inkább fárasztott az út. A fejtámlák miatt ugyanúgy nem láttam szinte semmit, mint egy repülőn, csakhogy ez több mint tízszer annyi ideig tartott, és a változó sebesség miatt aludni sem lehetett olyan jól. Ausztrián például nagyon sokáig mentünk keresztül, talán kelet-nyugati irányban, hosszában vágtunk át.</p>
	<p class="block_4">&nbsp;</p>
	<p class="block_4">Frankfurtban kényszerű félórás városnézéssel érkeztünk a szállóhoz. Sanyi, aki egyébként névrokonával együtt jól beszéli a helyi nyelvet, a Mailänder Strassét úgy betűzte, hogy em, a, el... Valószínűleg az sem segített, hogy Csuan lépten-nyomon átírta a célállomást a GPS-ben.</p>
	<p class="block_4">A Leonardo szállodalánc Royal nevű hoteljában kaptunk helyet. A recepcióval szemben egy asztalkánál két koreai srác osztotta ki a névre szóló borítékokat, amiben a plasztik kártya lapult, ez nyitotta az ajtót. Az enyém az 1413-ashoz szólt, és Sanyival tettek össze. Ezt egyébként megrémálmodtam, így nem volt nagy meglepetés. Sándort Attival szállásolták el, a feleségét pedig Helenával. Hát igen, ha a párt teszik össze, az nem jó, mert a maradék kettő, Kisfarkas és a roma lány igen hamar összekülönböznek. Már a múltkor is megjegyeztem:</p>
	<p class="block_4">- Ugyanazt mondják, de képesek összeveszni rajta.</p>
	<p class="block_4">&nbsp;</p>
	<p class="block_4">Az alagsori két előadóterem egyikében tartottak egy nyitóelőadást. Kiosztották a középhullámú rádióvevőket és füleseket, és így mindenkinek a saját nyelvére fordították, amit az előadó mondott. Az egyik koreai lelkész beszélt, a másik németre ültette, tehát Csuan nekünk az egyik anyanyelvéről fordított a másikra. A két drusza nem kért tolmácsgépet, ők a helyi nyelvre figyelve követhették a dolgokat.</p>
	<p class="block_4">Ha nem az utolsó pillanatban estünk volna be, a vacsorát előbb kapjuk meg, de így sem maradtunk le róla, mert Lee lelkész félretette nekünk. Alutálcába csomagolt rizses hús volt, nagyon finom. Kettőt is kaptunk, ugyanis mi, vagyis a magyarországi lelkész a feleségével és két, hazánkba akkreditált kismisszionárius lány intézték a kaja beszerzését egész idő alatt. Az éhen halástól aztán nem kellett tartani!</p>
	<p class="block_4">&nbsp;</p>
	<p class="block_4">Egyedül mentem fel. Ez a Sanyi eléggé különc figura, állandóan eltűnik, külön utakon jár, kérdésekre bizonytalan kézmozdulatokkal felel, ami semmit nem jelent, vagy értelmetlennek tűnő, látszólag oda nem illő példákkal. Hosszú, kissé hajlott figura. Egyszer sem kaptam rajta, hogy fürdött volna, bár vasárnap reggel mintha az egyik törölköző, amit nem én használtam, másképp állt volna a polcon...</p>
	<p class="block_4">A hall, vagy ahogy kiírták, a launch felé nézett három lift, ezekkel a 13/14-ik emeleteket tudtam megközelíteni, ami úgy nézett ki, hogy kiszállás után a kerek emeleti hallban egy lépcsősoron felszaladtam. Aránylag könnyen megtaláltam az én számomat. Bedugtam a lapocskát, de csak amikor kihúztam, váltott zöldre egy LED. Benyitottam. Teljes sötétség fogadott, csak a folyosóról jött be halvány fény. Az ajtófélfán belül két kapcsoló is volt elég alacsonyan, hogy bárki elérje. A beszűrődő világosságnál láttam, hogy az alsó egy sima kapcsoló, a felső pedig recés, és MASTER van ráírva. Hiába csesztettem őket, sötét maradt a cella. A fürdőben sem tudtam világot csinálni. Nem volt mit tenni, lementem a földszintre. A liftben két néger sráccal futottam össze, nekik is hasonló problémájuk volt.</p>
	<p class="block_4">Ezek a feketék egyébként a párizsi gyülekezetből jöttek, most nem voltak Afrikából, mert ez európai szintű konferencia.</p>
	<p class="block_4">A recepción aztán egy nő és egy barna zakós fiatal férfi foglalkozott velem. Úgy tűnt, a nő lepasszolt a pasinak, inkább utóbbi beszélte az angolt. Felhomályosítottak, hogy a kártyát be kell dugni a kapcsolóba, és lesz világosság. Megköszöntem, és elárultam nekik, hogy én a múlt századból jöttem, fogalmam sem volt róla, hogy ilyen modern eszközök vannak manapság. Elnéző mosoly.</p>
	<p class="block_4">Odafent aztán azzal kellett szembesülnöm, hogy egyik kapcsolón sincs rés, ahová begyömöszölhetném a plasztikzsugát, de addig-addig kapirgáltam, hogy egyszer csak felgyulladt a parányi előtérben a lámpa. Máig nem értem, mitől, talán elég volt csak elé tenni, vagy hozzáérinteni, vagy pedig lentről kapcsolták be, úgy téve, mintha nem az ő mulasztásuk lenne.</p>
	<p class="block_4">Mindegy, most már láttam, és ez jó volt. Ezentúl kedvünkre kapcsolgathattuk az összes pilácsot.</p>
	<p class="block_4">&nbsp;</p>
	<p class="block_4">Lementemben kiszúrtam két hátsó liftet a lépcsőháztól nem messze. Itt jóval kisebb volt a forgalom, és megállt minden emeleten.</p>
	<p class="block_4">Sanyi egy gépen lógott, a másik sajnos nem működött valamiért. Szerettem volna én is felmenni a netre, de erről egyelőre le kellett mondanom. Viszont vagy fél tucat kábel jött fel az asztal alól különböző végekkel. Rádugtam a tolmácsmasinát az egyikre és kiderült, hogy áram alatt van, lehet tölteni. A három pálcikából kettő világított, ez azt jelentette, hogy egyharmad és kétharmad között van az akksi valahol, de nem állhattam ott fél éjszakán keresztül. Töltőt csak a Nokiámhoz hoztam, ehhez a Csuan szerint Android végű kellett volna.</p>
	<p class="block_5"><span class="text_1">Sion jött oda, és kiderült, hogy neki és Patriknak nem jutott szoba. Na, szép kis szervezés! Patrik végül Csuannal és Róberttel töltött egy éjszakát, ő pedig velünk. Szívesen láttam, csípem a kissrácot. Sokkal nyitottabb, mint az orvosnak készülő Patrik. Mondjuk Sanyi nem örült neki, mert Sion kávéfüggő, és estére elkészített magának egyet az asztalon található zacskócskákból. Meg is jegyezte ezzel kapcsolatban, hogy ez olyan, mintha kölcsön kérne valaki egy biciklit, aztán inkább elvinné a házigazda kocsiját. Pedig Sanyinak volt pénze, láttam, hogy napról napra gyarapodik a készlete. Rejtélyes hátizsákját ugyan mindenüvé magával cipelte, de az asztalkán megjelentek új dolgok. Hol gyümölcsöt vett, hol valami édességet. Kávét venni soha sehol nem láttam.</span><span class="text_2"><br class="calibre3" id="calibre_link-82" />
</span></p>
	</div>

<div class="calibre" id="calibre_link-41">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="19" class="block_7" id="calibre_link-83"><a href="http://szertelen.gportal.hu/gindex.php?pg=36966714&amp;postid=1371094" class="text_">FRANKFURTI VIRSLI</a></li>
</ol>
	<p class="block_1"></p>
	<p class="block_2">2017.05.04. 12:25</p>
	<p class="block_3">nem mind arany</p>
	<p class="block_4">Nagyon vártam már a reggelt a beígért svédasztallal! Nekem ez a második Bibliaszemináriumom, az első, mint tudjuk, a szintén németországi Mannheimben volt, ahová életem első repülőútja vezetett. Szintén Frankfurt am Main-ban szálltunk le, és onnan talán busszal, vagy már nem is tudom, hogyan mentünk tovább, és haza is repcsivel jutottunk. Nagyon gyors volt és én nagyon élveztem, bár jószerével átaludtam az egész utat a légörvények dacára is. Na és ott a tojásrántottától kezdve minden, de minden volt! Mondjuk kivéve a halat. Itt egy kicsit másképpen gondolták.</p>
	<p class="block_4">Még este ráesemeseztem Cs-ra, hogy mit lehet tudni a reggeliről. Másnap 7 körül felhívott a szobatelefonon, hogy 30 perc múlva találkozunk az előtérben. 31-re értem le, mert minden szinten megálltunk. 37-ig vártam, de egy darab magyarral nem találkoztam. Ekkor megkérdeztem a recepción, hogy hol tudok reggelizni, és ők felküldtek a második emeletre.</p>
	<p class="block_4">Ott egy folyosón kétoldalt hosszúkás helyiségeket láttam asztalokkal, székekkel, és kajáló emberekkel, főleg koreaiak voltak.</p>
	<p class="block_4">Szemben a folyosó végén egy pulpitus állt, egy nő pipálgatta a szobaszámokat egy nagy könyvben. Nem tudtam még akkor, hogy miért áll ő ott, féltem, hogy az egy fizetős étterembe vezet, inkább a jobb oldali „zsebbe” tértem be. Magammal hoztam a kabátomat és a zsákomat is, hogy innen már ne kelljen visszamenni a szobába. Utóbbiban Biblia volt, amit itthon a könyvespolcon találtam és kisajátítottam, szemüveg, meg a víz, meg az irataim, és a két decis Finlandia vodkás üveg, amit a kávénak hoztam.</p>
	<p class="block_4">Egy nagyobb asztal állt az ajtónál, félig ázsiai vendégekkel, oda pakoltam le. Jóval szerényebb volt a kínálat, mint vagy négy évvel ezelőtt a másik helyen, itt csirkemell felvágottat meg sonkát vételeztem, meg egy szép szelet egész borssal megpatkolt camembert jellegű sajtot. Friss, ropogós császárzsemlével isteni kaja! Kellemes meglepi volt még az áttetsző szeletekre nyesett sonka, még nem ettem ilyen finomat. Az itthoni sonkautánzatok sehol nincsenek ehhez képest!</p>
	<p class="block_4">Nem vettem észre, hogy a bejárattal szembeni oszlop mögött van egy kávégép, csak az asztalon mindenhol heverő rozsdamentes fém kávékiöntőkből ittam egy adagot kis cukorral és némi tejjel. Közben elmentek az asztaltársaim, és bár a két fiatal alkalmazott, egy fiú és egy lány ide-oda repkedtek, én elszántan elővettem a laposüvegem, és fölé tartva megdöntöttem a kávés termoszt.</p>
	<p class="block_4">Semmi.</p>
	<p class="block_4">Még jobban megdöntöttem. Halvány lé szivárgott.</p>
	<p class="block_4">De hisz ebből ittam az előbb! Hogy is volt? Felnyitottam a tetejét egy kis füllel, belenéztem, és amikor láttam, hogy elég folyadék van benne, betöltöttem a csészémbe. Aha, itt a kis fül, ami a fedelet nyitja!</p>
	<p class="block_4">A kávé ráfolyt a hüvelykujjamra, onnan pedig bele a tányéromba. Valamennyi jutott a nadrágomra és a székre is alattam.</p>
	<p class="block_4">Éreztem, hogy elvörösödöm, mint a rák. Nem mertem felnézni. Láttam, hogy valamennyi lottyant az üvegbe is, de a tejjel már nem foglalkoztam. Megtörölgettem az üveget, az ujjamat, a nadrágomat, helyére tekertem a kupakot és kisomfordáltam. Csak a vécén ülve vettem észre, hogy mennyire ég az ujjam.</p>
	<p class="block_4">&nbsp;</p>
	<p class="block_4">Reggel 7:10-kor indult busz a diákokkal, 8:30-kor meg velünk, öregekkel. Mühlheim am Main-ben a Willy Brandt Halléban tartották a nagy előadásokat. A műsorvezetők ugyanazok voltak: a nyugdíjas berlini pásztor és a lánya. A pasi beszélt angolul, de nagyon átütött a német akcentusa, a lánya németül mondta utána.</p>
	<p class="block_4">&nbsp;</p>
	<p class="block_4">Egyébként azért vannak ennyien, mert az egész buli a dél-koreai Jó Hír Misszió szervezésében jött létre. Ők küldenek a világ minden tájára lelkészeket, akik a családjukkal együtt gyülekezeteket tartanak fenn. Nagyobb országokban, mint Németország is, természetesen több gyülekezet is van (Stuttgartból pl. csak egy ember jött el), így egy ilyen európai szintű találkozón is rengeteg az ázsiai. Közülük kerülnek ki azok a lelkészek is, akik ilyenkor előadnak és fordítanak. Az előadásokat a misszió tagjai játsszák, de ők is írják és a zenét is ők szerzik, hacsak nem már megírt darabot adnak elő. A koreográfia, a díszlet, minden a világon az ő érdemük. És hát Istené, aki mindezt megengedi és segíti, hisz az ő dicsőségéért történik.</p>
	<p class="block_4">&nbsp;</p>
	<p class="block_4">A különböző országokból páran műsorral készültek, utána Park lelkész úr, az ősz hajú, csibészes mosolyú pásztor jött fel a színpadra. Főleg a csodálatos gyógyulásokról beszélt, amiket saját maga tapasztalt. Nem egy, és nem is kettő rákban szenvedő ember gyógyult meg a szeme láttára. Csupán annyit segített nekik, hogy a Bibliából idézte azt a passzust, hogy minket az Úr tökéletessé tett. Őt végig ugyanaz a nő fordította.</p>
	<p class="block_4">A szombati napon annyi a különbség, hogy Park lelkész beszéde előtt a Gracias kórus tagjaival a Húsvéti Kantátát adják elő, vasárnap pedig gálaműsor szerűen még magyarok is felléptek: a tékozló fiú sztoriját dolgozták fel női főszereplővel. Azóta amikor a csaj közelébe kerülök, mindig úgy emlegetem, hogy a tékozló kislány.</p>
	<p class="block_4">&nbsp;</p>
	<p class="block_5"><span class="text_1">Utána vissza a hotelbe, ahol ebédet kapunk, amit általában fent a szobában fogyasztunk el. Ezután az alagsori előadóteremben újabb előadást követően csoportokba verődve átveszünk egy papírlapot, amire 4 kérdést írtak a két fő nyelvek, a német és az angol egyikével. Ezt megvitatjuk, és a pénteki nagyon jól sikerült, kiváló volt a hangulat. Már ezért is megérte kimenni. Szombaton szintén, utána vacsora, ami pénteken csak egy Mac-es szendvics volt. Borzalmas ötlet! Főleg a mennyiség (hiánya) miatt. A minőségről már nem beszélek. Szombat este viszont Sanyi kiszállt a hetediken hogy Csuan kaját adjon a hűtőből, négy alutálca akármivel jött fel a szobába. Betette a hűtőnkbe, és tkp. akkor láttam utoljára őket. A zsaru bepullolta magának.</span><span class="text_2"><br class="calibre3" id="calibre_link-84" />
</span></p>
	</div>

<div class="calibre" id="calibre_link-18">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="20" class="block_7" id="calibre_link-85"><a href="http://szertelen.gportal.hu/gindex.php?pg=36966714&amp;postid=1371096" class="text_">DIE FRANKFURTER ALLGEMEINE ZEITUNG</a></li>
</ol>
	<p class="block_1"></p>
	<p class="block_2">2017.05.04. 12:32</p>
	<p class="block_3">palí, palí!</p>
	<p class="block_4">Vasárnap pedig már a csomagokkal jöttünk le. A Willy Brandtból vissza sem mentünk a szállodába, hanem ott vettük át és ettük meg az ebédet, majd városnézés címén átsétáltunk a Hundertjahr Halléba.</p>
	<p class="block_4">&nbsp;</p>
	<p class="block_4">Egészen pontosan beszálltunk az autókba. Hozzánk csaptak egy perui lányt is, aki a nagynénjével jött. Ez a nagynéni Olaszországban él, és a leányzat nála tölt majd két hetet, mielőtt visszamegy Peruba. Most iderakták, és kizárólag spanyolul tud. Akik közülünk megértetnék magukat vele (Sándor, Csuan), az a másik kocsiban dekkol.</p>
	<p class="block_4">Aztán kiszálltunk egy parkolóban, hogy akkor városnézés, de hamar rájöttünk, hogy annyi időnk lesz csak, hogy odaérjünk, vagy annyi sem. Tehát úgy az út egyharmadától a spanyolosok és Atti visszafordultak a kocsikért. Attól a perctől fogva Edina többet nézett hátra, mint előre, hogy ha megjelennek, nehogy eltévesszenek minket. Hiába mondtam, hogy ha 20 perce jövünk, akkor nekik is annyi visszamenni, meg még utolérni minket a kocsival.</p>
	<p class="block_4">- Á, Attis gyorsan megy!</p>
	<p class="block_4">Istenem, nagy a szerelem!</p>
	<p class="block_4">Sanyi rendszerint csak rámutat valamire, aztán vagy kitalálod, hogy mire és miért, vagy ügyetlen voltál. Nem mondja, csak sugárzik az egész lényéből a lemondás. „Disznók elé gyöngyöket! Ááh!...” Most már bevezeti egy „szenyoresz i szenyorasz”-szal, és mi ugyanúgy nem tudjuk, hogy miért kell rácsodálkoznunk egy villamosra vagy repülőre.</p>
	<p class="block_4">Aztán utolér végre az autó &ndash; na, a drága férjed nem volt valami gyors! -, beszállunk egy olyan helyen, ahol megállnia sem szabad, és elindul a parkolóhely keresés. Végül az operaház alagsorában találunk helyet, de még mindig van annyi időnk, hogy eltébláboljunk valamerre, pedig semmi kedvem hozzá. De hát program az program, és az hogy nézne már ki, hogy leülünk valahová és nem csinálunk végre semmit?</p>
	<p class="block_4">Ez már inkább kapkodásra hajaz, gyorsan vissza a kocsikhoz, beszállás és elmegyünk az Évszázad Hallba. A parkolótól még egy-kétszáz méter az épület, a felénél jut Csuan eszébe, hogy kell majd a tolmácsgép, hiszen a Karácsonyi Kantáta után Park lelkész még beszélni fog. Közlöm, hogy engem nem érdekel, most már nem megyek vissza, alig várom, hogy bejuthassak és vizeljek egyet. El is indulok nagy elszántan, de a külső kapuban letetetik a flakonokat, a belsőben pedig jegyet szednek. Mondom a faszinak, hogy nekem nincs olyan, de a gyülekezettel (church) vagyok. Visszautasított, ki kellett jönnöm. A többiek kint falatoztak, beszélgettek. Úgy tűnt, nagyon van még időnk. Kerestem egy bokros részt, ahol végre könnyíthettem magamon. Mire visszaértem, a többiek bementek, Csuant láttam csak kint, fiatal koreaiakkal beszélgetett.</p>
	<p class="block_4">- Te nem mentél be?</p>
	<p class="block_4">- Hát nem. Pisilni voltam.</p>
	<p class="block_4">- Menjél be nyugodtan!</p>
	<p class="block_4">Elmondtam neki, hogy már az előbb sem sikerült. Miért? Elmeséltem. Volt olyan kegyes, hogy ott hagyta a társaságot addig, amíg bekísért.</p>
	<p class="block_4">&nbsp;</p>
	<p class="block_4">Bent terelgettek minket, mint a birkákat. Éppen csak a „pálí, pálí!” nem hagzott el, ami gyorsan, gyorsant jelent. Mesélték, akik kint voltak Dél-Koreában, hogy mindig mindenhová sietniük kellett. Pálí-pálí befelé a kajáldába, még jóformán le sem ültél, pálí-pálí kifelé, és futólépés a következő helyszínre. Minden perc beosztva, semmi üresjárat, semmi önálló program. Engem biztos nem fogsz ott látni!</p>
	<p class="block_4">A jobb oldalra tereltek a többi idegennel, aki éppen akkor jött be. Nyilvánvaló volt, hogy többet nem látom a mieinket, addig legalábbis nem, amíg vissza nem megyek az autókhoz. Ha megvárnak egyáltalán, mert már abban sem voltam biztos.</p>
	<p class="block_4">&nbsp;</p>
	<p class="block_4">Az előadás jó volt, szokás szerint, de utána a kis Anna csínytevéseit bemutató musical már túl fárasztó volt nekem. Börleszkszerű poénok álltak hegyekben, ezt már gyerekkoromban sem szerettem. Kimentem a vécére és vissza a helyemre. Nem sokkal később vége lett, feljöttek Parkék és a német szövegből kistudíroztam, hogy az egyik afrikai lelkész esetét meséli el.</p>
	<p class="block_4">Ez arról szólt, hogy egyszer kint aludt a férfi a szabad ég alatt, és arra riadt, mintha egy tűvel megszúrták volna. Nem tulajdonított neki jelentőséget, de vagy két nappal később iszonyú rosszul lett. Bevitték a kórházba, és megállapították, hogy megmarta egy skorpió. Ha azonnal eljön, még akkor sem tudták volna megmenteni, így meg aztán semmiképpen. A felesége felhívta Park lelkészt. Koreában akkor valami hajnali kettő volt, a pásztor aludt, és mire felriadt, a nő letette a telefont. Visszahívta, a feleség pedig elmondta, hogy haldoklik a férje. Átadta neki a telefont, és sajnos már nem tudom, hogy mit idézett a Bibliából, de mire a líbiai lelkész befogadta a szívébe, addig egy kisebb vagyon elgurult a vonalon keresztül. Végül a nagybeteg álomba merült és Park hallotta a telefonban, ahogy horkolni kezd. Napokkal később ismét felhívta a feleség, hogy megköszönje, hogy a férje makkegészséges, és nagyon boldogok mind a ketten.</p>
	<p class="block_4">&nbsp;</p>
	<p class="block_4">A buli után az előcsarnokban futottam össze Helenával, és ott megvártuk a többieket is. Nem szándékoztunk több éjszakát tölteni a hotelban, pontosabban Lee lelkészék így döntöttek, mert az újabb 20 euró lett volna fejenként. Már szombat óta forgott fent a kérdés, hogy hazafelé még hová ugorjunk be, de nem jutott dűlőre a dolog. Az egyik elképzelés szerint menjünk fel Wittembergbe, mert Luther 500 éves évfordulója van idén. Hogy akkor született, vagy halt meg, vagy akkor szögezte ki a 90 pontos kiáltványát a kapura, azt szerintem senki nem tudta, de valahogy nem is érdekelt minket. Csakhogy oda valamikor éjszaka érkeznénk meg, és akkor minden zárva. A másik variáció Bécs lett volna, de az meg nem sokban különbözik Budapesttől, a harmadik szerint Prága lenne az úticél, de oda is hajnali 3 körül érnénk. Végül eldöntöttük, hogy Prága, és előtte még az utolsó autópálya pihenőben aludtunk egyet a kocsiban.</p>
	<p class="block_4">&nbsp;</p>
	<p class="block_4">Na persze az sem volt egyszerű! Sanyi valamiért nagyon megorrolt Helenára, időnként torokra támadva nekirohant, hogy vezessen ő, vagy ne szóljon bele a dolgokba. Nekem meg azt nehezményezte vele kapcsolatban, hogy ha nem köti be magát és egy éles fékezésnél a több mint 100 kilójával elindul előre, simán kiüti a sofőrt. Mert hogy pont a vezetőülés mögött ült egész végig. Szerintem nem tud ez a kocsi akkorát fékezni, de inkább nem szóltam semmit. Helena viszont azt terjesztette róla, és teljesen jogosan, hogy benyel minden kaját. Persze nem a szemébe mondta. A többieket látszólag nem nagyon érdekelte a dolog, de én szívesen ettem volna néha valamit.</p>
	<p class="block_4">&nbsp;</p>
	<p class="block_4">Reggel még a tegnapi maradék tejeskávémat behörpintettem, és ezt lehet, hogy nem kellett volna. Háromszor voltam a vécén. Illetve vagy kétezerszer, de háromszor kakálni. Nem volt nagyon vészes, de hirtelen jött, és azért május elsején reggel fél 8-kor próbáljál már ingyen vécét találni egy idegen városban! Főleg úgy, hogy a lelkész fia megy elöl, tehát se lát se hall abból, ami mögötte történik, a csürhe utána, mert lemaradni senki nem akart, én meg a végén az éppen akkor klotyót kereső kollégákkal jobbra-balra sasolunk, berohanunk, kirohanunk... Nagyon hangulatos városnézés volt, részemről legalábbis!</p>
	<p class="block_4">&nbsp;</p>
	<p class="block_4">Na, aztán szerencsére lemaradtam, és visszamentem a kocsihoz. Éppen sms-t kezdtem írni, amikor Csuan felhívott. Mondom neki, hogy mi van, ő meg minden áron azt akarta elmagyarázni, hogy hol vannak. Mondtam neki, hogy mindegy, én itt leszek, jönnek, amikor jönnek. Mondta, hogy jó, majd előtte telefonálnak, ha már biztos lesz, hogy a kocsi felé tartanak.</p>
	<p class="block_4">Mivel 9 elmúlt, bementem a KFC-be, gletteltem egyet, és beültem egy bokszba, ami az ajtó felé nézett. Úgy tűnhetett, hogy várok valakit, pedig csak az időt csaptam agyon. Érdekes módon amíg ott voltam, nem jött rám semmiféle inger, viszont kezdtem egyre többet bóbiskolni. Ölni tudtam volna egy kávéért, de azt hiszem, a kezem sem tudtam volna rendesen felemelni.</p>
	<p class="block_4">Végül Csuin felhívott. Talán az öccse telefonján már lenyekkentek az egységek. Közölte, hogy negyed óra múlva ott lesznek a kocsinál. Búcsúpisi, és visszamentem a két utcával odébb parkoló járgányokhoz.</p>
	<p class="block_4">&nbsp;</p>
	<p class="block_4">Valahol útközben egy pihenőben Róbert ki akart dobni egy banánt. Sanyi szinte kicsavarta a kezéből, és kérte, hogy legközelebb ha ki akar valamit hajítani, előbb neki szóljon. Erre megkapta azt az egy darab picike csirkecombikát, amit két nappal előtte kaptunk ebédre.</p>
	<p class="block_4">Később, amikor Csuan reklamált, hogy éhes, azt az infót kapta, hogy az utsó dobverő ott van a rendőrnél. Amikor rákérdezett, hogy megvan-e még, az talányosan felelte:</p>
	<p class="block_4">- Nem tudom!</p>
	<p class="block_4">Öregem, simán belehazudott egy fél tucat ember arcába!</p>
	<p class="block_4">&nbsp;</p>
	<p class="block_4">Szlovákiát simán átaludtam, Magyarországon még pisiltem egy kútnál, pontosabban mellette, mert sajnáltam rá a százast, aztán naaagy nehezen megérkeztünk a Keletihez. Róberttől elbúcsúztunk, elvitte a VW-t, a Forddal mentünk tovább. Sanyit kitettük a Nagy Lajos sarkán és hazajöttünk.</p>
	<p class="block_4">&nbsp;</p>
	<p class="block_4">Mindent összevetve az én ötpercenkénti hugyozhatnékom és az, hogy nem jutottam rendszeresen kajához és kávéhoz, annyira nyűgössé tett, hogy inkább terhes volt az egész kirándulás. Az sem tetszett, hogy birkaként loholni kell valaki után. Én nem vagyok koreai, szívesen megálltam volna azon a téren a kétszemélyes zenekart hallgatni akár még órákon át is, kezemben egy(-két) sörrel. Más a bioritmusunk, nem vitás, és más az energiaszintünk is.</p>
	<p class="block_4">Az előadások tetszettek, ez nem kérdés. Mondjuk el kellett volna ülnünk a bolgárok közül, így is megkaptuk egy koreai biztiőrtől, hogy a magyarok hangosak és kimászkálnak prédikáció alatt. Sándor felhomályosította a szélesvásznú fiatalembert, hogy mi itt hárman vagyunk csak magyarok, a többiek a Balkánról érkezettek. (Egyébként javarészt cigányok voltak.)</p>
	<p class="block_4">Róbert lelkész egy fiatal srác, harmincöt talán, de 22-nek látszik. Ki hitte volna, hogy egy evangélikus lelkésszel biokémiáról fogok beszélgetni a hátsó ülésen?</p>
	<p class="block_5"><span class="text_1">Szóval nem egy 56 éves vénembernek találták ki a hosszú autóutakat, főleg nem a kocsiban alvást, a pénz nélküli csavargásról már nem is beszélve. Utóbbi talán egy másik brigáddal ment volna, de így természetesen nem.</span><span class="text_2"><br class="calibre3" id="calibre_link-86" />
</span></p>
	</div>

<div class="calibre" id="calibre_link-42">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="21" class="block_7" id="calibre_link-87"><a href="http://szertelen.gportal.hu/gindex.php?pg=36966714&amp;postid=1371098" class="text_">COUNT ZERO</a></li>
</ol>
	<p class="block_1"></p>
	<p class="block_2">2017.05.04. 12:33</p>
	<p class="block_3">azaz számláló nullára</p>
	<p class="block_4"><span class="calibre2">Még csütörtökön felhívott az Ádám. Ill. nem értettem, ki az, de az&nbsp; Ádám számáról egy férfihang. Egészen véletlenül elfelejtettem megemlíteni, hogy külföldön vagyok, hadd potyogjanak a forintjai. Közölte, hogy lejárt a 15 napom, nem kell mennem már áprilisban. Megköszöntem, és mondtam neki, hogy én is úgy számoltam. Azt felelte, hogy másodikán természetesen lehet továbbra is dolgozni.</span></p>
	<p class="block_4">Pénteken ismét felhívott. Ez az átkozott feledékenység! Megint elmulasztottam tájékoztatni arról, hogy kicsivel többe fog kerülni a beszélgetésünk. Itt már azt volt képes mondani, hogy másodikától már csak állandós státuszban lehet gályázni. Mondtam neki, hogy ezt szomorúan hallom. Elbúcsúztunk, és letettük. Egy szóval sem mondtam neki, hogy fogok is bultizni állandósként. Ugyanazt a munkát végezzem ezer forint helyett 6-700 forintos nettó órabérért? Tényleg ennyire hülyének néznek?</p>
	<p class="block_4">&nbsp;</p>
	<p class="block_4">Tudom, hogy kevés az emberük, viszont kora délután alig van munka. Kajaszünet után futnak be általában a kamionok, és akkor aztán van bőven mit csinálni, de egy ember hiánya még nem tűnik fel. Arra számítottam, hogy ha megszaporodik a meló, vagy esetleg az Andiék beszólnak, hogy kérnek vissza (mondjuk ennek van a legkisebb esélye), talán felhívnak az Antihumántól és beleegyeznek abba, hogy mégis csak alkalmilag dolgozzak legalább egy darabig.</p>
	<p class="block_4">&nbsp;</p>
	<p class="block_4">De addig is csinálni kéne magammal valamit! Hétfőn még szerencsére nyitva volt a kisbolt az Erzsébet királyné és a Miskolci sarkán, és bár kenyerük már nem volt, vettem valami Fornettit az utolsó halkonzervemhez, meg egy félkilós baromfipárizsit azzal, hogy abban úgyis annyi minden van, hogy nem kell hozzá kenyér. A kétezer-valahányból maradt másfél rugó. Kedden pedig vettem 2 láda tojást, de abból a 3 kismalac (Csuan, Partik és Sion) lenyúltak 3 darabot. Véleményem szerint Csuan felvitte a házba a nővérének, hogy süsse meg neki. Két rántottát ettem, az egyik láda tojglit megfőztem (azt itt tároltam a szobában), és most ott tartok, hogy maradt 2 főtt és 3 nyers tojásom. Van még ötszázvalahány forintom, és gondolom átutalták tegnap a 3 napi fizetésemet, de nem voltam még odakint.</p>
	<p class="block_4">&nbsp;</p>
	<p class="block_4">Kedden kínomban felhívtam a bátyám.</p>
	<p class="block_4">Az úgy volt, hogy még annak idején Csuin kérdezte, hogy akarok-e mosogatni. Mondtam, hogy nem, mert &ndash; akkor még &ndash; Mikivel külföldre készülünk, és az hogy nézne ki, hogy belépek, dolgozom mondjuk egy-két hetet, aztán otthagyom őket. Neki sem lenne jó, hogy nahát, kiket küldtél ide! Aztán amikor kirúgott a dögevő, ráment erre a munkára, és be is jött neki. A Keletinél egy koreai étteremben mosogat, ha ugyan még ott van. Gondoltam, rákérdezek Csuinnál, de azt felelné, hogy miért nem kellett akkor, amikor még szólt. Nem érdekelné a válaszom, hanem ez lenne a felelet a kérdésemre, és ha tovább firtatnám, úgy tenne, mintha akkor kérdezném először.</p>
	<p class="block_4">- Hogy mi? Jaaa, neem, most már nincs ilyen lehetőség!</p>
	<p class="block_4">Juliskám meg felhívott, amikor már az OLK-ban húztam az igát, hogy nem érdekel-e egy mosogatói állás. Napi tízezret fizetnek. Akkor lemondtam, mert féltem, hogy közel lennék hozzájuk. Arra hivatkoztam, hogy nyolcat keresek, és nem akarok váltani. De most meghunyászkodtam és felhívtam a bátyám.</p>
	<p class="block_4">Elmondtam neki, hogy hogy jártam, és hogy nem is maradt pénzem. Azt már meg sem említettem, hogy kéthavi albécivel el vagyok maradva, május lesz a harmadik. Mondta, hogy majd telefonál, ha talál valamit.</p>
	<p class="block_4">&nbsp;</p>
	<p class="block_4">Volt még két hívásfogadásom. Az egyik a nagylányom volt. Ő az egyetlen, aki még a nevemet viseli, de novemberben majd ez is megváltozik gondolom, amikor férjhez megy. Tök jót dumáltunk egy órán keresztül.</p>
	<p class="block_4">A másik nem volt ilyen jó. A Varga Éva hívott, hogy itthon van már egy hete, 11-én megy vissza, de nincs melója. Biztos azért kellek neki, hogy felmenjek és németországi munkahelyet keressek neki, mert ő hülye hozzá, a fia meg nem segít. Közölte, hogy megy Hollandiába egy pasihoz, de nem örül neki, mert Hollandia töxar, vizes, ingoványos lapály, hogy néz már ki, semmi nincs ott, a holland nyelv milyen tré meg milyen rondák a hollandok. Aztán szó szerint lebaszott, hogy mi a francért kellett nekem kimenni bohóckodni a gyülekezettel, mekkora marhaság volt, ahelyett, hogy abból a pénzből kimentem volna H-ba és most ott dolgoznék. Ezen kívül még azt is mondta, hogy a „kis gépet” nem tudják kölcsön adni, mert a fia épp most teszi le a vizsgát nagymotorra, és rajta van a KRESZ teszt. Én meg álljak készen, mert ma, azaz csütörtökön fel fog hívni, hogy hány órára menjek fel hozzá.</p>
	<p class="block_4">Persze! Vond vissza az ígéreted, aztán fikázzál le! Szerinted mekkora örömmel fogok ugrani neked, hogy végre segíthessek melót találni??</p>
	<p class="block_4">&nbsp;</p>
	<p class="block_4">Tegnap meg azért nem jártam a zsé után, mert előbb elmentem a Csigához internetezni.</p>
	<p class="block_4">Sajnos mindennel foglalkoztam, csak azzal nem, amivel kellett volna, és bejött a szobába a Csili. Pétert kínálta tojással meg nem tudom még mivel, és velem is beszédbe elegyedett. (Nem is tudtam, hogy egyáltalán szólnak egymáshoz!) Elmondta, hogy talált egy reggeli melót is, szintén takarítás, de a Parlament üléstermében, vagy hol. Igaz, csak négy órás, de sokkal nyugisabb, mint a fideszes faszi által vezetett uszoda, ahol már nem tudják, hogy tömjék tele még jobban az uszit, hogy több legyen a bevétel, de a melósokat leszarják. Pl. írásban kapta meg, hogy fizetést emelnek, de azóta sem kap egy fillérrel sem többet, de még a túlóráit sem fizetik ki. Közben kaptam tőle egy nagy tekercs vécépapírt, mert már az imateremben sincs, nem hogy a fürdőben, meg egy nagy flakon illatos tusfürdőt.</p>
	<p class="block_4">Aztán eldurvult egy kicsit a dolog, mert csak azért jött be, hogy a Pétert elássa előttem. Nem hazudok, órákon át ócsárolta a helyzetet, amiben a Csiga fia van, hogy nem képes dolgozni, ill. nem akar, mert kis számító geci, és neki az a jó, hogy a kávéja meg a cigije meglegyen, a többit leszarja. Néha kiment, aztán visszajött és ott folytatta, ahol abba hagyta. Addig sem a blogot nem tudtam befejezni, sem a bank oldalára felmenni, semmit nem csináltam, mert mégis csak udvariatlanság lett volna, ha nem rá figyelek. De aztán negyed 10 után már felálltam és szépen haza jöttem. Legalább járt még a busz.</p>
	<p class="block_4">&nbsp;</p>
	<p class="block_5"><span class="text_1">Szóval most no job, no money, no problem.&nbsp;</span><span class="text_2"><br class="calibre3" id="calibre_link-88" />
</span></p>
	</div>

<div class="calibre" id="calibre_link-19">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="22" class="block_7" id="calibre_link-89"><a href="http://szertelen.gportal.hu/gindex.php?pg=36966714&amp;postid=1372943" class="text_">MUNKADAL</a></li>
</ol>
	<p class="block_1"></p>
	<p class="block_2">2017.05.16. 13:57</p>
	<p class="block_3">térdig járok</p>
	<p class="block_4">Na, aztán persze felvettem a 24 rugómat &ndash; mint kiderült, az utolsó fizetésem az Antihumántól. De már elfogyott. Pedig szinte semmi extrára nem költöttem! Jó, mondjuk a netezőben hamar elmegy egy-két nap alatt 5 kiló a bérlet feltöltésére, de könyörgök, ez 5 órát jelent, és ha nem tudok másképp felmenni a Netre, akkor fizetnem kell érte. És ez még az olcsóbbak közül való. Az előzőekben pedig megírtam, miért nem megyek szívesen a Csigáékhoz.</p>
	<p class="block_4">&nbsp;</p>
	<p class="block_4">És tádááám! Egyszer csak felhívtak az Open Castingtól! Ez az egyik cég a kettőből, ahová még a Mikivel regisztráltunk statisztának. Hogy május végétől szeptemberig forgatják a Jamestown c. sorozatot, és olyan ember kell nekik, aki nem rövid hajú vagy kopasz, és van némi arcszőrzete is.</p>
	<p class="block_4">Pont két nappal korábban borotválkoztam (pedig mennyire nem fűlt hozzá a fogam!), és olyan lassan nő, hogy gyakorlatilag csupasz volt a képem, de csak annyit jegyeztem meg, hogy jó, ettől kezdve nem vágom.</p>
	<p class="block_4">Napi 9 rugó a kereset, és ez még több, mint amennyit a csomagok bírkózásával kaptam. Viszont nem kérdeztem rá, a fószer meg nem mondta, hogy milyen időközönként van fizetés. És ha havonta van ott is? Mindenképpen kell valamit dolgoznom, hogy folyamatosan legyen pénzem!</p>
	<p class="block_4">&nbsp;</p>
	<p class="block_4">A terv az volt, hogy mégis csak átmegyek állandó státuszba, bármilyen keveset is adnak az AH-nál. (Ez most nem az Albert Heijn, sajnos, hanem az Antihumán, ahogy a Prohumánt hívom.) Persze nézegettem másik munkalehetőségeket is, hátha megúszom nélkülük, de mindenhova csak regisztráljak be, meg töltsem fel a CV-met, aztán várjak. Meddig várjak, úgy mégis? Rohamosan fogyott a pénzem, és nem fizetésnap, de munkalehetőség sem volt még a fasorban sem. Aztán rátaláltam egy telefonszámra.</p>
	<p class="block_4">&nbsp;</p>
	<p class="block_4">Érdekes módokon dolgozik az Úr! Összegyűlt egy pár telefon, de persze használhatatlanok a számomra. Tehát adjuk el!</p>
	<p class="block_4">Sajnos mind nyomógombos. Két lakkfekete Nokia, de mindkettő T-Mobil függő. Tkp. ezeknek a nagytestvérét vásároltam meg Hollandiában, valami bő €100-ért. Bár a méretükben is van némi különbség, mert a hátlapot sem lehet átcserélni, mégis ránézésre szinte ugyanaz. Ez kétkártyás, vagyis eleve független, de nincs benne magyar nyelv. Ezt egyébként még Neten sem hirdetném meg, mert kezd beszarni: egyre sűrűbben felejti el a telefonkönyvet. Miki szerint lehet, hogy a két öcsikéjének is ez lesz a hibája egy idő után. A negyedik az a kék Nokia lett volna, amit a Mikitől kaptam, és ugyan az sem tud magyarul (és nem hittem egy szavát sem, amikor arról regélt, hogy a fószer a boltban hogy kontrázott rá újra és újra a saját ajánlatára, de ő nem adta, mert nekem szánta ajándékba), de elég jól néz ki.</p>
	<p class="block_4">Egyébként meg vagyok győződve róla, hogy ha így lett volna, lenyúlja valami úton-módon, és pénz csinál belőle.</p>
	<p class="block_4">Szóval ez négy telefon, és akkor nekem a kétkártyás Navon Mizu (de hülye név!) marad, mert azzal fel lehet venni rádióadást, és így be tudom gyűjteni a szombati rádiókabarékat. Pedig az magyar nyelvű, valszeg előbb el lehet pattintani, mint az amúgy is memóriazavaros dupla Nokiát, de ez volt a legolcsóbb, tehát ezért is kapnám a legkevesebbet.</p>
	<p class="block_4">Persze nem sikerült elboltolnom őket. Természetesen külön helyeken próbálkoztam és egyesével, de semmi. A függőt nem veszik meg, mert nehezen tudnák eladni. (Én súgjak nekik, hogy maguknak ingyen kipattintják, és máris kétszer annyiért továbbadják?) A dupláért egy ropit akartak adni. Amikor nyúltam érte, aszonta a baromarcú, hogy legfeljebb másfél. Mondom, akkor inkább odaajándékozom valakinek.</p>
	<p class="block_4">De nem is ez a lényeg.</p>
	<p class="block_4">&nbsp;</p>
	<p class="block_4">Hanem az, hogy amikor a kék N-ból kivettem a kártyát, óvatosságból bekapcsoltam és bementem a telefonkönyvbe, hogy maradt-e ott valami. És igen, az utolsó elmentett számokat valamiért odatette. Na és volt köztük egy ígéretes bejegyzés, miszerint „Úsjágosztogatás, 30/hó”. Bepötyögtem, hogy majd felhívom, ha kijöttem a netezőből, és közben elfelejtettem. Hát most pénteken telefonáltam nekik, és büszkén jelenthetem, hogy fel is vettek!</p>
	<p class="block_4">&nbsp;</p>
	<p class="block_4">Felhívtam az Istvánt is, hogy tud-e kölcsön adni egy harmincast június 11-éig. Ugyanis 93... de nem! 102%, hogy áttesznek állandósnak, és ugyan 10-én délután átutalják a fizetésem, de csak másnap tudom felvenni, mert akkor éppen dolgozom. Mondta, hogy egyszerre nem, de ma is ad valamit, és majd legközelebb is. Elmentem hozzá, adott 5 rugót, így tudtam venni egy bérletet. Mert mi van, ha kiküldenek a Határ útra, vagy Újpestre? Kétszer annyit utazzak, mert nincs bérletem? És azokon a járatokon nem tudnak ugyanúgy elkapni?</p>
	<p class="block_4">Szóval 9 és félért vettem 30 nap nyugalmat és biztonságot.</p>
	<p class="block_4">&nbsp;</p>
	<p class="block_4">Ez az újságosztogatás csak reggel esedékes, és délután tudnék pakolni csomagokat az OLK-ban, még ha olyan tré lóvéért is.</p>
	<p class="block_4">Még aznap személyesen mentem a Hungira (a Hungária krt-on van a központja az AH-nak), és megint a jó kis Ádám jött ki hozzám. De legalább nem kellett negyed órát várnom rá.</p>
	<p class="block_4">Köszönés helyett azzal fogadott, hogy ha lesz alkalmi, akkor úgyis szólni fog, nem kell bejönni vagy telefonálni. Úgy tettem, mintha tényleg azért jöttem volna, és csak úgy mellesleg jutna az eszembe, hogy állandósnak kellek-e. Mondta, hogy azzal nem ő foglalkozik, mindjárt szól a kolléganőjének, és az havi 130 körül lenne. Húztam a számat magamban, de mindegy, az már 160, hát Istenem, senki nem mondta, hogy könnyű lesz! Most majd két hétig nem sokat fogok pihenni, viszont renbe szedem magam anyagilag végre!</p>
	<p class="block_4">Bement az irodaajtón, de a nő helyett ismét ő jött ki, és közölte, hogy délutánra is van elég ember (Hazudik! A Gábor mondta, hogy alig vannak!), de lehet menni éjszakára 140-ért.</p>
	<p class="block_4">Hirtelen nem tudtam, hogy sírjak, vagy nevessek. Plusz 10 rugóért akarnak betenni éjszakára? Ahol ráadásul sokkal feszítettebb a tempó és ordibálnak az emberrel?</p>
	<p class="block_4">Azt hiszem, valami nevetésféle azért kiszakadt belőlem. Elköszöntem, mert valahol úriember vagyok, és faképnél hagytam.</p>
	<p class="block_4">&nbsp;</p>
	<p class="block_4">Még aznap el akartam intézni a tüdőszűrőt is &ndash; ó, pénteken rengeteg helyen voltam! -, de ahhoz újra be kellett volna jelentkeznem az Előd utcába, viszont a kiscsaj, aki ott volt, nem volt hajlandó, hanem inkább kiírta, hogy hol lesz a Máltai busz hétfőn meg kedden. (Ez egy mozgó tüdőszűrő állomás egy csuklós buszban.) Kérdeztem, hogy akkor megszűnt a bejelentés? Azt felelte, hogy nem. Hát anyád! Lusta kitölteni egy lapot, amivel elmehetnék az Okmányirodába! Pedig szükségem lett volna rá, hogy legyen egy budapesti bejelentett címem is, mert arra el tudtam volna intézni egy fél évre a TB-t. Csakhogy akkor még nem tudtam, hogy nem leszek állandós az AH-nál...</p>
	<p class="block_4">&nbsp;</p>
	<p class="block_4">A meló pedig a következő. Ez a Lokál c. lap terjesztése metrókijáratoknál meg egyéb forgalmas helyeken. A Blahán voltam tegnap, ma pedig az Őrsön kellettem. Mindkét helyen reggel 7-kor kezdődött a meló, nekem legalábbis. (Kisebb félreértés miatt ma kint vártam a jegyautomata mellett, közben bent volt az osztás az állomáson.) Két-háromemberes, és félórás eltolással dolgoznak. Két óra maga az osztogatás, de szigorúan 10 perccel előtte ott kell lenni. A késést azzal díjazzák, hogy két napot levonnak.</p>
	<p class="block_4">Az órabér alapból 5 kiló, de ha jófej vagy és nincs veled baj, akkor erre rájön valamennyi, hogy kb. 6 és fél legyen. Ha nagyon baró leszel, akkor megkapod a hétszáz-valamennyit, ami cirka kiadja a havi 30-at. De fel a fejjel, mert rákérdeztem a srácnál, hogy van-e emellé még valami munkájuk, és azt felelte, hogy a kolléganőjének van egy raktárosi álláshelye, rákérdez. Ma felhívott délután és CV-t kért. Kérdeztem, hogy mikorra kell, erre azt mondta, hogy ahogy beérkezik, a kolléganő küldi tovább a helyre. Úgyhogy felkerekedtem és elmentem a Stáhlyba, hogy feladjam. És megint elfelejtettem megnézni, hogy a 62-es vasaló mennyi idő alatt ér az Őrsre! De számoltam egy fél órát, az elég volt.</p>
	<p class="block_4">&nbsp;</p>
	<p class="block_5"><span class="text_1">Most felhívtak a Randstad-tól. Emlékeztettek, hogy jelentkeztem raktárosi munkakörbe. Ez viszont kétműszakos, és mindkettőt vállalni kell, úgyhogy inkább visszautasítottam, mert akkor nem tudok lapot osztani. Hátha a főnökcsaj ajánlata jobb lesz.</span><span class="text_2"><br class="calibre3" id="calibre_link-90" />
</span></p>
	</div>

<div class="calibre" id="calibre_link-43">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="23" class="block_7" id="calibre_link-91"><a href="http://szertelen.gportal.hu/gindex.php?pg=36966714&amp;postid=1373457" class="text_">SZOPÓROLLER</a></li>
</ol>
	<p class="block_1"></p>
	<p class="block_2">2017.05.20. 14:35</p>
	<p class="block_3">precízen tettek C vágányra</p>
	<p class="block_4">Persze az csak a látszat, hogy térdig járok a munkalehetőségekben, és ez elég hamar ki is derült. Na de legalább kiderült!</p>
	<p class="block_4">Mert ugye mindenhol jegelik a jelentkezőket. Azt hiszik, hogy ők egy kabát, amit be lehet akasztani a szekrénybe, amikor nincs rá szükség, hogy addig se rontsa a lakás képét.</p>
	<p class="block_4">- Kié ez a kabát?</p>
	<p class="block_4">- Az enyém.</p>
	<p class="block_4">- És? Hordod most?</p>
	<p class="block_4">- Anya, nyáron??</p>
	<p class="block_4">- Akkor miért nem teszed be a szekrénybe?!</p>
	<p class="block_4">Hát így képzelik el ezek a munkavállalókat. Mi nem eszünk, nem lakunk sehol, nem közlekedünk... Mi csak türelmesen várunk, hogy hátha kellünk valahol, aztán ha ESETLEG ránk kerül a választás, pattanunk, mint a nikkelbolha. És neeem, nem sértődünk meg, ha szarnak a fejünkre, és nem értesítenek, ha nem tartanak minket alkalmasnak! Á, dehooogy! Ilyen ez a humánerőforrás!</p>
	<p class="block_4">Mondjuk a humánt nyugodtan elhagyhatnák az elejéről.</p>
	<p class="block_4">&nbsp;</p>
	<p class="block_4">Elmentem a Pensumhoz, mert hirdettek németországi munkákat. Meghallgattam a fejtágítót, és csupa nehéz fizikai meló. Én tkp. mosodába jelentkeztem volna, de azt kifejezetten csajoknak tartják fenn. Meg a szobalányit. Nekünk ilyenek, hogy ajtólapok gyártásánál a pozdorjalapok kézi mozgatása. Nyilván be a szalagfűrész alá, ami hamar lekapja a kilógó testrészeket. A pozdorja pedig úgy készül, hogy faforgácsot összepréselnek enyvvel, és alul-felül beborítják vékony falappal. Borzalmasan nehéz, és azt kell emelgetni napi 8 órában. Igaz, hogy €9 felett van az órabér, de akkor inkább hadd menjek egy holland raktárba kevesebbért! Ott is meg tudok izzadni, igaz, minél nagyobb a munkahely, annál több ott a lengyel, az meg semmi jót nem jelent. Nagy számú lengyel alkalmazottak között nagyszámú lengyel a főnök is, és mint a Docdata is mutatja, elég egy-két soviniszta, hogy kitúrjanak az állásodból, akárhogy is dolgoztál.</p>
	<p class="block_4">Ja, és havi bér van. Tehát ott tartok, ahol eddig: dolgoznom kell, hogy legyen pénzem dolgozni.</p>
	<p class="block_4">&nbsp;</p>
	<p class="block_4">A keddi Lokálban álláshirdetések is vannak. 3 (három!) olyan is volt egy oldalon, ami az OLK-ba keresett csomagfeldolgozót. Az Antihumán, a Pensum és maga a Posta is. Szóval ennyit arról, hogy vannak elegen a nappalos műszakban...</p>
	<p class="block_4">Úgyhogy visszamentem a Pensumhoz, és jelentkeztem. Szintén ahhoz a fickóhoz irányítottak, aki a német fejtágítót is tartotta, vele már akkor összetegeződtünk. Mivel késtem, Robi nekem külön is tartott egy eligazítást. Mindhárom műszakba van felvétel, 140 havi nettót adnak délutánra. Ez pont annyi, amennyit az AH akart adni éjszakára. Aztán kérdezte, hogy van-e valami tapasztalatom raktári melóval. Mondom, hogy Hollandiában ott dolgoztam 8-9 hónapot. Az jó, mert Óbudán van egy kicsi, családias hely, ahol irodaszereket kell be- és kiraktározni. A nettó itt is annyi, de nem jár cafetéria. Nosza, irány az üzemorvos!</p>
	<p class="block_4">&nbsp;</p>
	<p class="block_4">Az üzemorvost könnyen megtaláltam, és nem is kellett a Helsinki útra kimennem érte, csak ide az Alföldibe. Ez a Nyóckerben van, és vele srévizaví szemben lakik az a Piroska, ahol a Szemi azelőtt lakott. Most is egy Piroskánál dekkol, de ez egy másik Piroska, és másik lakás a Hatban.</p>
	<p class="block_4">Könnyen megtaláltam, de jó 50 percet ültettek engem meg egy srácot. Már szunyókáltam a rejtvény felett, amkor egy dokinő benyitott oda. Ott kiderült, hogy egy fiatal doki van bent és egy fehérköpenyes nő. És igaz, hogy csak délig rendel az ürge, de nem bírt kijönni megnézni, hogy mi a fasz van itt kint, hogy két madár is lesi, hogy bemehessen arra a néhány percre, amíg dokikám eljátssza, hogy milyen alaposan megvizsgál.</p>
	<p class="block_4">Kinézett az a nő, aki benyitott oda, és behívta a kölyköt. Az szinte ugyanazzal a lendülettel ki is jött: csak egy aláírás kellett a papírjára.</p>
	<p class="block_4">Vártam. Pár perc múlva kijött megint a nő, és elmentében visszanézett.</p>
	<p class="block_4">- Maga ide vár? &ndash; kérdezte őszinte meglepetéssel a hangjában.</p>
	<p class="block_4">- Igen &ndash; mondtam olyan gesztussal, mintha azt kérdezte volna, hogy tényleg gömbölyű-e a Föld.</p>
	<p class="block_4">- Hát akkor menjen be!</p>
	<p class="block_4">Anyád! Az a jó kurva anyád!</p>
	<p class="block_4">Kinyitotta nekem az ajtót, közben kisurrant a másik fehérköpenyes csaj, én meg bementem. Szerettem volna átharapni valakinek a torkát, de akkor ki ad nekem igazolást arról, hogy itt jártam?</p>
	<p class="block_4">Nem voltam bent többet 5 percnél, pedig szerette volna kitölteni velem a hátralévő idejét délig. Természetesen alkalmas vagyok, és erről papírom is van most már.</p>
	<p class="block_4">&nbsp;</p>
	<p class="block_4">Az újságosztogatással meg az van, hogy amikor képbe jött az óbudai hely, ahol állandó délelőttös műszak van, hívogatni kezdtem azt a Patrikot, aki felvett Lokálozni. Amikor a hangposta sípjele jött be, gyorsan kinyomtam, de egyszer sem hívott vissza. Kínomban küldtem neki egy sms-t, pedig fillérek vannak már csak a telcsimen, hogy lehet, hogy délelőttre kapok munkát, és akkor szüneteltetnem kell őket. Van-e ennek valami akadálya?</p>
	<p class="block_4">Arra gondoltam, hogy mivel legalább 2 nappal előre kell szólni, ha nem tudsz menni, hátha elvárják szüneteltetésnél is. Vagy talán eltekintenek tőle. Erre szerettem volna választ kapni, és mivel ezután sem volt hajlandó megkeresni, küldtem még egy üzit, hogy azért a héten még tudnék menni.</p>
	<p class="block_4">Semmi. Lehet, hogy megsértődött? Vagy már el is kapálta, hogy nem megyek, csak nem értesített róla? De miért nem?</p>
	<p class="block_4">&nbsp;</p>
	<p class="block_4">3 napot dolgozam ott. Ja, hát a szerdám is kalandos volt, mert ismét az Őrsre kellett mennem, és hajnali 4-kor keltem, hogy biztosan időben ott legyek. Bent letáboroztam azon a helyen, ahol előtte való nap gályáznom kellett, de amikor eljött a 6 óra, már kissé nyugtalan voltam. Nekem itt már szórni kéne, és a lapok még sehol! Az utasok is egyre gyűltek, látszólag türelmesen, de a feszültséget tapintani lehetett a levegőben. Végre jött egy telefon az Esztertől, aki a másik főnök volt az irodában, hogy hol vagyok.</p>
	<p class="block_4">- Itt vagyok bent, ahol tegnap kellett volna lennem!</p>
	<p class="block_4">Kiderült, hogy az Őrs előtt, a Kerepesi sarkon kellett volna várnom az autót az újságokkal. De most már maradjak ott.</p>
	<p class="block_4">Utánam rájuk csörgött, hogy hozzák be a cuccot. Molnárkocsival jött egy srác, meg egy fiatal nő, aki le is fényképezett, amikor már osztogattam.</p>
	<p class="block_4">&nbsp;</p>
	<p class="block_4">Szóval szerdán hiába vártam a telefont, hogy kell-e dolgoznom, és ha igen, akkor hol és mikor, tehát csütörtökön nem mentem sehova. Gondoltam arra is, hogy kimegyek az Őrsre, és beállok harmadiknak, vagy ha hárman vannak, mert helyettem is tettek oda valakit, hát negyedikek, és akkor kénytelenek lesznek kifizetni a napomat, de nem voltam benne biztos, hogy akkor is pengetnének.</p>
	<p class="block_4">Pénteken pedig a csaj hívott, hogy hol vagyok. Mondom, itthon, most ébredtem a telefonra. 7 után jártunk valamivel. Aszongya, menjek a Népligethez, mert ott kéne szórnom. Mondom neki, hogy nem tudtam róla, de hát mire én elkészülök és odaérek, addigra már nem lesz érdemes odamennem.</p>
	<p class="block_4">- De igen, mert ha nem mész, az mulasztásnak számít.</p>
	<p class="block_4">Itt már felébredtem egy kicsit. A harag adrenalinlökete mindig jó szolgálatot tesz.</p>
	<p class="block_4">- Nekem a kutya nem mondta, hogy ma oda kéne mennem. Két napja nem vagytok hajlandók felhívni, hiába csörgök rátok, és hiába küldök sms-t. Szóval milyen mulasztásról beszélünk?</p>
	<p class="block_4">Visszalépett egy lépést. Jó, hát akkor persze ez nem mulasztás, és hívjam fel majd úgy dél körül, és akkor megmondja, hogy hétfőn hova kellene mennem adogatni.</p>
	<p class="block_4">&nbsp;</p>
	<p class="block_4">Pénteken először a Pensumhoz mentem be, mert az mégis csak jobban fizet, bár többet is kell dolgozni. Az hamar kiderült, hogy a családias melóhelyet más nyerte el. Hárman jelentkeztünk rá, az egyik visszalépett, én meg nyilván túl öreg voltam, a harmadik nyerte meg. Maradt a jóöreg Posta Logisztika, de hát a karmáját senki nem kerülheti el.</p>
	<p class="block_4">A pult mögött két csaj ül szemben az ajtóval. A jobb oldali ismét elkérte az igazolványaimat, és kitett még egy papírt, amire a számlaszámomat kellene felírnom. Az igazolványoknál még tréfálkoztam, hogy egyszer már lefénymásolták, de nagyon szívesen odaadom megint, a papírnál viszont egyenesen rákérdeztem, hogy hová tették el azt, amit tegnap töltöttem ki. Erre sem reagált, de épp akkor került elő a Robi, mire rákérdezett, hogy megvannak-e ezek a cuccok nála, és Robikám fejből mondta, hogy igen. Erre elvette a félig kitöltött lapot és visszaadta a plasztikkártyákat.</p>
	<p class="block_4">Megkötöttük a szerződést, és az alapórabérem 926Ft, erre jön 214 forint megjelenési pénz, pedig hát a sima órabér is csak az ott töltött idő után jár, de én nem vagyok semmi rossznak elrontója, fizessenek csak, ha annyira akarnak! Aztán jár még havi 8215 pénzbeli cafetéria, ez persze mind bruttó. Rájön havi 6 rugó Erzsébet utalvány, amit időarányosan számolnak el, ez pedig azt jelenti, mert mást nem jelenthet, hogy jár nem egész hónapra is. Ennek szívből örülök.</p>
	<p class="block_4">Az éjszakások itt is 15%-kal kapnak többet, mint az Antihumánnál. Amikor szóvá tettem, hogy csodálkozom, hogy ezek után még vannak, akik jelentkeznek rá, R. elámult.</p>
	<p class="block_4">- Ugyanis 50% járna éjszakai pótléknak.</p>
	<p class="block_4">- Ezt ki mondta neked?</p>
	<p class="block_4">- Az a nő, aki munkajogot tanított nekünk.</p>
	<p class="block_4">Erre kibökte, hogy az akkor jár, ha nem állandó műszakban vagy. Hát erre vigyázzatok majd, ha annyi eszetek van, hogy éjszakás vagy váltott műszakot vállaltok!</p>
	<p class="block_4">&nbsp;</p>
	<p class="block_4">Amikor eljöttem, eszembe jutott, hogy meg kéne keresni Esztert is. Rácsörögtem, a sípszónál letettem és azonnal vissza is hívott. Beosztott egész jövő hétre a Deák térre, az egyes és a kettes lejárata közötti részre. 6.25-re kell mennem, maga a munkaidő pedig 6.35-től 8.35-ig tart. Miután később kezdek és végzek, mint az AH-nál, azt számolgattam, hogy lesz annyi időm, hogy hazaugorjak és aludjak jó másfél órát, mielőtt kimegyek Budaőrsre pakolászni. Mert éjszaka nem fogok sokat aludni, az fix! 22.28-ra ér be a busz a Blahára, 11 tájban érek haza, és ha azonnal el is alszom, 6 óránál többet nem fogok tudni pihenni. Szóval ez nem lesz végleges megoldás.</p>
	<p class="block_4">- Még azt hadd kérdezzem meg, mert nem jegyeztem meg, hogy hogy alakul az órabér?</p>
	<p class="block_4">Ugyanis azt hittem, hogy kapok egy példányt a szerződésből, de elfelejtettek adni. Elmondta, de a számokra már megint nem emlékszem.</p>
	<p class="block_4">- 500 az alapórabér. Ha nincs semmi kivetnivalód a munkában, akkor hatszázvalamennyi. És ha havonta ledolgozol legalább 24 órát, akkor hétszázakármennyi.</p>
	<p class="block_4">- Aha... Namost ez azt jelenti, hogy önhibámon kívül kiestem a harmadik besorolásból...</p>
	<p class="block_4">Nem értette, legalábbis úgy tett, de én elmagyaráztam neki, hogy miután 3 napot dolgoztam, és van még hátra 8, az 11, és az 22 ledolgozott órát jelent. Nem tettem hozzá, de ha pénteken összekapom magam és kimegyek a Népligetbe, az is max. egy óra, amivel még mindig nem érem el a huszonnégyet.</p>
	<p class="block_4">Szóval ezért nem hívott két napig a Patrik! És most a csaj vesz át, hogy ne kelljen a srácnak magyarázkodnia, és ő is elintéz egy egész hét beosztással, hogy ne legyen velem gond. A legtöbb, amit kereshetek ebben a hónapban, a kettes besorolás, így ugyanazért a munkáért kevesebb bért kell kifizetniük.</p>
	<p class="block_4">Hát anyád!</p>
	<p class="block_4">- De majd a következő hónapban már összejön a 24 óra! &ndash; vigasztalt derűsen a hölgyemény.</p>
	<p class="block_4">Hát a kurva anyád!</p>
	<p class="block_4">&nbsp;</p>
	<p class="block_4">Jaj, hát kedden felhívtam a Fazekast is az Open Castingnál! Hogy milyen időközönként várható a fizetés, és hogy kábé milyen sűrűn kell menni forgatásra. A zsével kapcsolatban annyit mondott, hogy kell 2-3 hét átfutás, az meg, hogy milyen gyakran hívnak, teljesen kiszámíthatatlan. Persze nem így mondta, de ez volt a lényege. Tehát lehet választani: vagy lemondom a filmezést, és ugrik a látszólag kényelmes napi 9 rugó, vagy maradok a csomagpakolásnál (meg esetleg az újságosztogatásnál), ami stabil, viszont dolgozom, mint állat és keveset pihenek. Szép kilátások!</p>
	<p class="block_4">&nbsp;</p>
	<p class="block_5"><span class="text_1">Annyit még, hogy ha belemegyek a filmezésbe &ndash; mert mondjuk mégis csak elég sűrűn mehetek -, az eltart szeptemberig. Nem muszáj addig menni, de ha megéri, hát mennék. Viszont ha meg tudom beszélni a lelkésszel, hogy maradok lógva az albérlettel, a fizetésemből mihamarabb kimegyek Európába, és onnan küldöm lajbizsebből azt a párszáz eurót, amivel még lógok, akkor sínen vagyok, mint szegény József Attila, az anyagi gondok megszűnnek &ndash; legalábbis annyi időre, amíg a lengyelek újra ki nem túrnak az állásomból. De most már jobban résen leszek, és több vasat fogok a tűzben tartani!</span><span class="text_2"><br class="calibre3" id="calibre_link-92" />
</span></p>
	</div>

<div class="calibre" id="calibre_link-20">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="24" class="block_7" id="calibre_link-93"><a href="http://szertelen.gportal.hu/gindex.php?pg=36966714&amp;postid=1374525" class="text_">ÉLBŐL</a></li>
</ol>
	<p class="block_1"></p>
	<p class="block_2">2017.05.28. 20:27</p>
	<p class="block_3">élmunkás, élharcos, élelmes, áruló</p>
	<p class="block_4">Hétfőn volt az első napom a Pensumnál. Imádom az első napokat, mert szinte egész idő alatt nem csinálsz semmit. Munkavédelmi oktatás, tűzvédelmi oktatás, nincs mélyvíz, hanem kímélő üzemmódban dolgoztatnak.</p>
	<p class="block_4">A legmegerőltetőbb volt, amikor kis furgonokat fogadtunk, amik ilyen kb. 60-70 centi hosszú, úgy 25 centi széles és arasznyi magas műanyag ládikákban leveleket hoztak. A címkéket kellett figyelni, és aszerint osztályozni: a fehérek „ráértek”, de külön kellett szedni a kisebb és a kétszer olyan magas dobozokat. Ugyanígy a pirosakból a kicsiket, és egy negyedik kiskocsira a magasakat, az összes kék kartonosokkal. Aztán roppant megerőltető még, hogy a pirosak közt lehet olyan, ami külföldi, azt abszolút külön kell kezelni, ami azt jelenti, hogy szólunk valakinek, aki már régóta ott van, és ő elviszi azt az egy-két darabot. Ja, meg ha kamion jön, akkor az RC1-es konténereket (ezek a „nagy ketrecek”) régi dolgozók kihúzgálják, te meg odébbvonszolod 5-10 méterre egy lyukhoz, amik a hőfüggönyök között vannak, hogy ha arra jár egy targonca, akkor az majd elviszi. És többet keresel, mint az Antihumánnál! Ez nekem tetszik!</p>
	<p class="block_4">&nbsp;</p>
	<p class="block_4">A második napom úgy alakult, hogy lekéstem volna a buszt, ezért ki kellett találnom, hogy dokinál állok sorba időpontot kérni. Ennek persze az lett a vége, hogy szerdán valóban elmentem a Hercegprímás utcába, és kb. két perc alatt kaptam is 8-ára a kardiológiára Nádasdy vagy Nádasy tanár úrhoz. Nem ismerem, de a tudományos rangja imponál nekem. Más kérdés, hogy Robi mit fog szólni hozzá, hogy ismét nem megyek dolgozni próbaidő alatt.</p>
	<p class="block_4">Egyébként R. nem kicsit szórakozott! Amikor felhívtam, hogy lekéstem a buszt, azt találta mondani:</p>
	<p class="block_4">- Na, te is jól kezded az első napot!</p>
	<p class="block_4">- Második.</p>
	<p class="block_4">Döbbent csend a vonalban.</p>
	<p class="block_4">- Tegnap volt az első &ndash; homályosítottam fel.</p>
	<p class="block_4">- Akkor jó! &ndash; volt a válasz.</p>
	<p class="block_4">&nbsp;</p>
	<p class="block_4">Hétfőn kint volt a Kriszta, akit nem sikerült megismernem, mert amikor bent voltam az Antihumánnál, hogy átmennék állandóra, ki sem dugta a képét miattam, hanem a hazudós Ádámot küldte ki, hogy nincs felvétel, csak éjszakára. A többiek mondták, hogy kilátogatott.</p>
	<p class="block_4">Kint volt, és valahogy állta is a sarat, mert a saját lábán távozott el. Kivétel nélkül mindenki kevesebb pénzt kapott ilyen-olyan indokkal, és nagy volt a zúgolódás. Szerintem ezt nem tudják megmagyarázni semmiképpen, és csak a srácokon csodálkozom, hogy nem lázadtak fel igazándiból.</p>
	<p class="block_4">&nbsp;</p>
	<p class="block_4">Persze az AH-nál egyre kevesebben vannak, hiszen nem mindenki ragaszkodik az OLK-hoz, máshová mennek dolgozni. Viszont a Pensumhoz máshonnan is jönnek, így egyre több posztot velünk töltetnek be ott, ahol eddig AH-osok voltak. A brigádnak a felét a csomagokhoz küldik, tehát azt csinálom, amit azelőtt, csak nem sárgászöld, hanem narancsvörös mellényben.</p>
	<p class="block_4">Azelőtt, mielőtt Andikám odatett volna feladónak a szalagra. Mert azt még mindig a „sárgák” adják. De sebaj, egy csomóan átjönnek júni elején, és talán akkor ott is lesz majd üresedés.</p>
	<p class="block_4">Azért csak akkor, mert ha nincs ki a hónapjuk, akkor elesnek valami 10 rugótól. De ezt úgysem szokták kifizetni. Fizetésemelést ígértek ott mindenkinek, és kevesebb lett a pénzük, mint azelőtt volt. Szép kis emelés!</p>
	<p class="block_4">Szóval ha elég ideig maradok, talán még a szalagra is visszakerülök előbb-utóbb.</p>
	<p class="block_4">Andi egyébként nem jön 3 hétig, mert a gyerekének eltört valamije. Hm. Nem is tudtam, hogy van gyereke.</p>
	<p class="block_4">&nbsp;</p>
	<p class="block_4">Csütörtökön aztán a Danó Tomi is nálunk kezdett. Akkor hallottam, hogy neki kifizették aznapra a 4 rugót, amikor hárman kint maradtunk a kapu előtt a Kornéllal együtt. Nekem akkor azt hazudta az Ádám, hogy azért nem jár a fél nap, mert nem is kellett volna mennünk. Peerszee! Azt meg ugye fejből kellett volna tudnunk, hogy nincs ránk szükség, mivel elfelejtették közölni. Menjenek az anyjukba!</p>
	<p class="block_4">&nbsp;</p>
	<p class="block_4">Először Jónás Zolitól kaptam meg, hogy áruló vagyok, aztán a csopvez Tamás is nekiállt cikizni, de persze csak akkor, ha van hozzá hallgatósága. Csak hülyéskednek, kettesben a legnagyobb komák vagyunk. Á, csípem mindegyiket, talán egy-két fószer van, aki nélkül jól meglennék!</p>
	<p class="block_4">Miután tőlük elvették az értékmegőrzőhöz tartozó kulcsokat azzal, hogy kell az új postai belépőknek &ndash; akik azóta sem jelentek meg, milyen érdekes! -, még mindig abban a kis szellőzetlen lyukban kell kajálniuk. Pontosabban bejöhetnének az ebédlőbe, de ha már ott kell tartaniuk a kaját, mert az zárható, hogy ne lopják le az asztalról, mint nekem decemberben, hát ott is eszik meg. Pénteken bementem hozzájuk, miután végeztem az ebédemmel. Kaptam egy kis kártyát, ami majd a PDA jogosultságomhoz kell, azt elővettem, felmutattam és hivatalos hangon rájuk szóltam:</p>
	<p class="block_4">- FBI, maradjanak a helyükön!</p>
	<p class="block_4">J. Z. nevetett a legjobban. Tamás rákezdte:</p>
	<p class="block_4">- Áruló! Áruló! Majd szerzünk hullazsákot, és elásunk itt hátul a kertben!</p>
	<p class="block_4">- Leülök, ha már ilyen szépen tartóztattok &ndash; mondtam.</p>
	<p class="block_4">- Kitörjük itt az üveget és kidobunk az udvarra!</p>
	<p class="block_4">- Kitöritek az üveget a fejemmel. Legalább lesz egy kis levegő.</p>
	<p class="block_4">- Bevarrunk a zsákba és belegyömöszölünk itt valamelyik szekrénybe &ndash; folytatta. &ndash; Melyiket választod?</p>
	<p class="block_4">- A hűtő feletti jó lesz, legalább közel leszek a kajához.</p>
	<p class="block_4">- Mocskos áruló!</p>
	<p class="block_4">- Június elsejétől mindenkit szívesen látunk a vörösingesek között &ndash; zártam le a beszélgetést.</p>
	<p class="block_4">Közben megláttam egy átgumizott szórólapköteget az asztalon, hogy ha hívsz egy embert a Prohumánhoz, és az egy hónapot dolgozik ott, akkor kapsz 5000 forintot. Kitéptem egyet a gumi alól, és odanyújtottam a Danó Tominak, aki még előttem bejött dumálni velük.</p>
	<p class="block_4">- Látod &ndash; mondom, - a Pensumnál ilyen nincs. A jövő hónapban annyit kaszálnék, hogy kalappal adnák oda a lóvémat, mert a markomban nem férne el.</p>
	<p class="block_4">Csodaszámba megy, hogy mennyire bírtam az egész hetet! Persze imádkoztam is érte, hogy így legyen.</p>
	<p class="block_4">Este 11 körül érek haza a csomagrámolásból. A lábam annyira kivan, hogy sokszor már reggel is úgy ébredek, hogy alig tudok ráállni. A bal sarkamban van valami, olyan, mintha a csont tört volna el. Reggel fél 5-kor kelek, újabban háromnegyedkor, mert rájöttem, hogy ha nem fetrengek a matracon, hanem tényleg fel is állok és elkezdem a napot, még így is odaérek a Deákra 6:25-re. (Egész héten a Deákon kellett osztogatnom a Lokált.) Aztán ha nem kell piacra mennem tojásért, vagy ilyesmi, talán tudok egy órát szpáttyolni, mielőtt felkerekedek és elindulok a Keletihez a buszhoz. 56 évesen azért ez nem semmi produkció! Itt a Kárpát-medencében legalábbis. Mert hogy Európában, ahol jólétben érik meg az emberek ezt a kort, és ezért sokkal fittebbek, az nem nagy szenzáció.</p>
	<p class="block_5"><span class="text_1">Pénteken meló után, amikor bekapcsoltam a telefont, láttam, hogy Patrik is és Eszter is keresett két-két alkalommal. Nyilván azért, hogy megmondják, hogy hol fogok hétfőn kezdeni. Úgy döntöttem, hogy miután nem hívtak két napig, vagyis elcseszték ezt a hónapomat (nem hagytak alkalmat arra, hogy kitöltsem a 24 munkaórámat, hogy a 3. fizetési kategóriába essem), úgy teszek, mint akinek nincs már egysége a telcsijén. Majd ha egyszer olyan időpontban fognak keresni, amikor nem leszek kikapcsolva, elárulom nekik, hogy dolgozom délutánonként, azért nem fogadok hívásokat. Ha meg nem keresnek többet, hát annyi baj legyen, délelőttönként jól kialszom magam! A napi ezer forint csak akkor hangzik elfogadhatóan, ha nem megy rá a pihenésed!</span><span class="text_2"><br class="calibre3" id="calibre_link-94" />
</span></p>
	</div>

<div class="calibre" id="calibre_link-44">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="25" class="block_7" id="calibre_link-95"><a href="http://szertelen.gportal.hu/gindex.php?pg=36966714&amp;postid=1376051" class="text_">SZORULT HELYZET</a></li>
</ol>
	<p class="block_1"></p>
	<p class="block_2">2017.06.09. 12:23</p>
	<p class="block_3">pénz? az a legkevesebb!</p>
	<p class="block_4">Pünkösd hétfő</p>
	<p class="block_4">&nbsp;</p>
	<p class="block_4">Szombaton lesz tizedike. Sajnos két napig nem mentem dolgozni, plusz a második napért még le is vontak 5 rugót, úgyhogy kb. 30-at fogok kapni. Ez azért tré, mert eddig hússzal lógok az Istvánnak, és holnap is kérnem kell tőle, mert reggel tudok venni 9 tojást, és más semmit. Tehát marad egy ötös&nbsp;a fizumból. Az újságosztogatást sikeresen lemondtam, e-mailben és szóban is, most már talán elhiszik, hogy valóban nem tudom csinálni. Onnan kiderül még, hogy pontosan mennyi pénz jön. 12 és 18 ezer között lehet bármennyi. Amit június első két napján gályáztam nekik, azt valószínűleg júliusban fizetik majd ki, amiért külön szomorú vagyok.</p>
	<p class="block_4">Drazsét próbáltam megkörnyékezni, de ő sem tudott adni, mert 30 rugóval kevesebbet kapott. Jól kinézünk!</p>
	<p class="block_4">Ha István továbbra is tud nyomni legalább annyit, mint eddig, akkor kihúzom következő fizuig. Ha nem &ndash; akkor nem tudom, mi lesz.</p>
	<p class="block_4">&nbsp;</p>
	<p class="block_4">Táborba így sem fogok tudni menni. Szerintem. (Lesz egy nyári tábor Szigetszentmihályon, ahová nem csak a gyülisek mennek, hanem diákokat is beszerveznek. 40 emberre számítanak, és nekem nincsenek szüleim, akiket le tudnék venni 8 és félre, hogy befizessenek.) De ahogy a lelkészt ismerem, úgyis azt fogja mondani:</p>
	<p class="block_4">- Attila, neked el kell jönnöd!</p>
	<p class="block_4">Nem fogja érdekelni, hogy lehet, hogy nem marad kajára. Majd az Úr megoldja, csak hittel kell kérni.</p>
	<p class="block_4">És ez a legnagyobb csapda a világon. Ha nem adott, nem hittel kérted. Te vagy a hibás, amiért nem sikerült. Most akkor kiderül, mekkora hitem van!</p>
	<p class="block_4">&nbsp;</p>
	<p class="block_4">2017. június 7. kedd</p>
	<p class="block_4">&nbsp;</p>
	<p class="block_4">Tegnap reggel felkeltek a srácok úgy 8 körül, felmentek, de szinte rögtön jöttek is vissza. Sion felkapta a maradék csomag csokiszeleteket, amit Jánostól kaptak (jaj, róla még nem is beszéltem!) és bevonult a cellájába. Csuan idejött a konyhapult végéhez és ránézett a zsemléimre.</p>
	<p class="block_4">- Kié ez a kenyér?</p>
	<p class="block_4">- Az enyém.</p>
	<p class="block_4">- Elveszek belőle, jó?</p>
	<p class="block_4">- Jó, persze!</p>
	<p class="block_4">Kivett egyet és elmajszolta. Kiderült, hogy fél 8-kor volt reggeli, és ők lekéstek, ίgy nem kaptak semmit.</p>
	<p class="block_4">&nbsp;</p>
	<p class="block_4">Kissé későben voltam: nem rögtön 11 után értem az Istvánhoz, hanem később. Azért valamennyit tudtunk dumálni. Elmondtam neki, hogy ha pénteken kapom is meg a zsét, szombaton célszerű kivenni. Éjjel már úgysem fogok vásárolni, a Blahán meg ne lássák, hogy odaállok egy ATM elé, mert akkor jobb, ha szétosztogatom a lóvét, úgy talán nem ütnek le. Na és ha megadom, annyira kevés marad, hogy ugyanúgy rá kell járnom hetente, vagy ahogy jó neki. Ő úgy döntött, hogy akkor már maradjon nálam a lé, amit megadnék, és azt költsem, és esetleg ha kifutok belőle, akkor menjek plusz pénzt kölcsön kérni.</p>
	<p class="block_4">- Miért akarod egyáltalán megadni?</p>
	<p class="block_4">- Mert megígértem. Ne mondd azt, hogy Elefánt vagyok.</p>
	<p class="block_4">Már egyikük sem számolja, de valahol milliós magasságokban lehet az a pénz, amit kölcsön kért I-tól, és még mindig nem adta meg. Ehhez képest az én harmincam nem is tűnik olyan soknak.</p>
	<p class="block_4">Adott 3000 forintot, 5 eurót és 450 polárt, ami szlovén pénz, és nem sokkal ér többet a forintnál.</p>
	<p class="block_4">&nbsp;</p>
	<p class="block_5"><span class="text_1">Amikor eljöttem, írtam egy sms-t a Robinak, hogy csütörtökön nem megyek, mert időpontom van a kardiológiára, és hogy hozzak-e onnan orvosi igazolást. Azóta sem válaszolt, de én viszek, nehogy már megint az eszébe jusson levonni ötezret azzal, hogy igazolatlanul voltam távol!</span><span class="text_2"><br class="calibre3" id="calibre_link-96" />
</span></p>
	</div>

<div class="calibre" id="calibre_link-21">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="26" class="block_7" id="calibre_link-97"><a href="http://szertelen.gportal.hu/gindex.php?pg=36966714&amp;postid=1376053" class="text_">PANASZKÖNYVI BEJEGYZÉS</a></li>
</ol>
	<p class="block_1"></p>
	<p class="block_2">2017.06.09. 12:24</p>
	<p class="block_3">dazed and confused</p>
	<p class="block_4">2017. június 07. szerda</p>
	<p class="block_4">&nbsp;</p>
	<p class="block_4">Tudjátok, itt hétvégén irányított szabadidő van, ami azt jelenti, hogy szombaton nagytakarítás, du. 6-kor bibliaóra, vasárnap pedig két istentisztelet is van, közötte egy ebéddel. Tehát a weekendem is eléggé be van táblázva. Most különösen rohangálós volt a szombat &ndash; ezek mindig mindent futva csinálnak, mintha a nyakunkon lenne a világvége, és persze lehet, hogy igazuk is van -, mert Frankfurtból is várnak egy lelkészt, meg Vietnamból is.</p>
	<p class="block_4">Na de ott volt a hétfő!</p>
	<p class="block_4">&nbsp;</p>
	<p class="block_4">Hétfőn pedig Pünkösdöt ünnepeltünk, ami azt jelentette, hogy nem kellett dolgozni menni, és itthon sem volt se takarítás, se semmiféle ceremónia, vagyis egy igazi, hamisítatlan ünnepnap volt, amikor ők sem rohangáltak, és végre azt tehettem, amit akartam.</p>
	<p class="block_4">Hát én meg ráültem a laptopra, amit a lelkésztől kaptam kölcsön. (Az elmúlt két hét alatt talán egyszer sem volt bekapcsolva, de ha igen, akkor legfeljebb a hétvégeken egy-két órára.) Időről időre megpróbáltam felmenni a Netre, de halott dolog volt, addig is kínomban kártyajátékokat nyomtam. Még a Project IGI-t sem csináltam, pedig hónapok óta a legutolsó küldetésemnél vagyok elmaradva, és már jó lenne befejezni.</p>
	<p class="block_4">Este pontban 8 órakor megjött a Net!</p>
	<p class="block_4">Fél 9 előtt pedig megjött a lelkész.</p>
	<p class="block_4">Megjött, kérlek szépen, és letámadott, hogy egész nap a gépen ülök, és ő nem azért adta azt nekem oda, hogy egész nap az Interneten lógjak. Nem munkát keresek (ebben nagyon téved!), és nem vagyok egy számítógépvirtuóz, aki ezzel keresi a kenyerét, tehát ez nekem kifejezetten káros, és már többször is mondta (egyre emlékszem), hogy napi max két órát basztassam (nem így mondta), és legalább két órát a Bibliával foglalkozzak.</p>
	<p class="block_4">Ezt így sokszor egymás után, szünet nélkül. Ha akartam volna, sem jutok szóhoz, de nem is tudtam volna, hogy mit mondjak.</p>
	<p class="block_4">&nbsp;</p>
	<p class="block_4">Mert ugye ha jó keresztény vagyok (és ázsiai is), akkor önkritikát gyakorlok, őszinte megbánással bocsánatot kérek, és megígérem, hogy ez többet nem fordul elő.</p>
	<p class="block_4">Ha individuum vagyok (és európai), akkor asszertiv magatartást folytatok, miszerint nyugodtan elmagyarázom, hogy igenis többek között munkát keresek a Neten, pontosabban keresnék, ha lenne, de mivel nincs, mármint kapcsolatom a külvilággal, így nem csak hogy nem lógok rajta, hanem elcseszem a szabadidőmet azzal, hogy azt várom, mikor tudok felmenni legalább pár percre, hogy megnézzem pl. az e-mailjeimet, hátha visszaírtak valahonnan.</p>
	<p class="block_4">Ha anarchista vagyok (és mint olyan, internacionalista), akkor kilépek mindenből, lekapcsolom a gépet, áttolom az asztal felett és azt mondom, hogy elviheti nyugodtan, legalább nem fogunk összeveszni rajta. (Csak finoman!)</p>
	<p class="block_4">&nbsp;</p>
	<p class="block_4">Amíg ömlött belőle a szó, legfeljebb csak a vállamat vonogattam, miközben kiléptem mindenből (közben arra gondoltam, hogy most biztosan visszakéri), kikapcsoltam a gépet (de lehet, hogy azt várja, hogy magamtól adjam vissza), és amikor lecsuktam a tetejét… akkor abba hagyta, és elment.</p>
	<p class="block_4">&nbsp;</p>
	<p class="block_4">&nbsp;</p>
	<p class="block_4">Namost ha már ott maradtam így leforrázva, egy kicsit járjuk már körbe ezt a megtért-témát!</p>
	<p class="block_4">Én nem állítom, hogy a hit bajnoka lennék, és biztos, hogy nem tudnék egy szó nélkül, mosolyogva menni a kés alá, amikor a muszlimok elkapnak és videót csinálnak abból, hogy levágják a fejem, mert nem voltam hajlandó áttérni az ő kifacsarodott hitükre, amit egy pedofil őrült (ti. Mohamed) talált ki nekik a kenderszívástól elbutult aggyal. De igenis azt mondom, hogy a káros szenvedélyeimről nem tudtam volna ilyen könnyedén lemondani, ha Isten nincs.</p>
	<p class="block_4">Ha nem tetszik ez a szó, akkor helyettesítsd be sorssal, univerzummal, bármivel, nekem viszont ez megfelel.</p>
	<p class="block_4">&nbsp;</p>
	<p class="block_4">Deviszont &ndash; mert ilyenkor mindig jön egy ilyen deviszont &ndash; miután Isten valóban nem egy őszszakállú, jóságos bácsi, aki fent csücsül egy felhő szélén és fejcsóválva nyugtázza, hogy milyen kis ügyetlenek vagyunk mi itt lent, nem is tudjuk egyformán elképzelni, nem is tudunk egyformán viszonyulni hozzá.</p>
	<p class="block_4">Van egy ilyen kifejezés, hogy személyes megváltó, és ez szerintem nagyon is találó! Mindenkinek saját élete van, amit neki kell leélnie, más és más körülmények között. És más és más módon tapasztalja meg a dolgokat, köztük az Úr jelenlétét &ndash; vagy jelen nem létét &ndash; is.</p>
	<p class="block_4">&nbsp;</p>
	<p class="block_4">Aztán ott van még a Biblia nagy kérdése is. Ugyanis benne van, hogy a Biblia az első szótól az utolsóig igaz, abból elvenni vagy ahhoz hozzátenni olyan súlyos bűn, hogy az üdvösségével fizet érte az ember. Viszont a zsinatokon közfelkiáltással vitatták meg a Szentírás fontosabb passzusait, pl. a legcikisebb niceai zsinaton azt is, hogy Jézus isteni eredetű-e, vagy pedig simán emberi. Előbbiek hangját hallotta a zsinat vezetője hangosabbnak, ezért az kerülhetett be/maradhatott benne, hogy Isten fia.</p>
	<p class="block_4">Közfelkiáltással. Emberek. Szóval hol van már az a Szentkönyv, amit maga Isten diktált le másfél évezred alatt a különböző írástudóknak, akik között ugyanúgy volt gazdag pap, mint szegény kézműves?</p>
	<p class="block_4">&nbsp;</p>
	<p class="block_4">Kis kitérő is van: Hogy már eleve azzal kezdődik, hogy Isten azért teremtette a csillagokat, és minden világító dolgot az égre, hogy tájékoztatásul szolgáljon, és hogy az ünnepnapokat pontosan be tudjuk lőni, az már eléggé elavultnak hangzik &ndash; az Úr bűnömül ne vegye ezt a megállapítást! Mert ugye mi van azokkal a világító (és nem világító!) dolgokkal az égen, amik olyan messze vannak, hogy nem csak szabad szemmel, de még a Hubble űrteleszkóppal sem láthatók?</p>
	<p class="block_4">&nbsp;</p>
	<p class="block_4">A másik: hogy az evangélium hallás útján terjed.</p>
	<p class="block_4">Ó, hogyne! Ez másképp nem is lehetett az ókorban! De még a középkorban sem, ahol nem volt „divat” ismerni a betűket. De ma már az elvétve tapasztalható csak, hogy valaki, aki kíváncsi lenne a Bibliára, ne tudná elolvasni. És még csak meg sem kell venni (most már nem tudok olyanról, hogy ingyen osztogatnák valamilyen gyülekezet vagy egyesület jóvoltából), mert ha valaki fel tud menni a Netre, ingyen olyat tölthet le, amilyet csak akar! Az eredeti angol nyelvű&nbsp;King James-től kezdve a Károlin keresztül az újfajta fordításokig bármilyet! És igen, hangos Biblia is van, nem csak azért, mert „hallás útján terjed”, hanem azért is, mert ha nincs időd olvasni, útközben is tudod hallgatni.</p>
	<p class="block_4">&nbsp;</p>
	<p class="block_4">Egy szónak is száz a vége, oda akarok kilyukadni, hogy ne menjünk már vissza az ókorba, ha nem muszáj! Hadd olvassam, ha olyan kedvem van, ne kelljen részt vennem akkor is, ha mondjuk pihennék helyette, és hadd ne foglalkozzam vele, ha nincs hozzá kanalam!</p>
	<p class="block_4">Gyakorlatilag egyetlen szórakozásom maradt, a számítógép, és az Internet. (Tudom, ez már kettő…) Ezt ne vegyétek már el tőlem!</p>
	<p class="block_4">És ne az egyetlen szabadnapomon! Amikor végre azt csinálhatnék, amit akarok!</p>
	<p class="block_4">Vajon ki fújhatott be a pásztornál? A felesége, aki félóránként lerohangál kajaügyben? Vagy a srácok közül valaki?</p>
	<p class="block_4">&nbsp;</p>
	<p class="block_4">Várjál, még nincs vége!</p>
	<p class="block_4">Csuannál panaszkodtam &ndash; abban a reményben, hogy visszamondja az apjának -, hogy még fél óráig sem voltam netközelben, nem hogy kettőt, és hogy csak azért voltam egész nap bekapcsolva, mert arra vártam, hogy mikor tudok felmenni.</p>
	<p class="block_4">Erre tudod, mit mondott?</p>
	<p class="block_4">Persze, hogy nem tudod. Hát ezt mondta:</p>
	<p class="block_4">- Attila, nálad azért nincs Net, mert Apa megváltoztatja a jelszót. A lányoknak napi egy órát engedélyez, azalatt te nem tudod fogni, de az egy óra kivételével, amikor visszaváltoztatja, igen.</p>
	<p class="block_4">- Akkor ma egész nap át volt kapcsolva, mert mondom, hogy este 8-ig nem volt semmi. Fél 9-kor meg már le voltam tolva, hogy egész nap a Neten lógok.</p>
	<p class="block_5"><span class="text_1">Adjuk meg a császárnak, ami a császáré, és Istennek, ami az Istené! Vagyis adjuk meg a testnek is, ami jár neki, mert nem vagyunk önkínzó fakírok, és adjuk meg a léleknek is, amit kíván! ĺgy lesz test, lélek és szellem kiegyensúlyozott egész.</span><span class="text_2"><br class="calibre3" id="calibre_link-98" />
</span></p>
	</div>

<div class="calibre" id="calibre_link-45">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="27" class="block_7" id="calibre_link-99"><a href="http://szertelen.gportal.hu/gindex.php?pg=36966714&amp;postid=1376054" class="text_">KIVIZSGA</a></li>
</ol>
	<p class="block_1"></p>
	<p class="block_2">2017.06.09. 12:25</p>
	<p class="block_3">és jött a doktor meg a Krisztián meg a János…</p>
	<p class="block_4">2017. június 08. csütörtök</p>
	<p class="block_4">&nbsp;</p>
	<p class="block_4">Voltam ma a kardiológián. Persze késtem vagy negyed órát. Nem is én lettem volna!</p>
	<p class="block_4">Dr. Nádas Iván főorvos megvizsgált, természetesen semmiféle kihagyást nem talált, szép szabályos szívverésem volt. A vérnyomásom példásan alacsony szinten. Az EKG-m olyan egyenletes, mintha&nbsp;copy/paste-tel csinálták volna. (Nem, nem egyenes, ne reménykedj!)</p>
	<p class="block_4">Nem akartam, hogy kiderüljön, hiába jöttem, megmutattam a vörös foltokat a lábszáramon. Még látszik, hogy szerdán meddig ért a zokni, felette meggyszínű, érzékeny bőr, mintha leégett volna a napon. Az asszisztensnő cukorra gyanakszik, a tanár elküld bőrgyógyászatra.</p>
	<p class="block_4">Lent a recepción közlik, hogy bőrre nincs időpont, ugyanis júniusra már elfogyott, júliusra pedig e hó 20-a után adnak. Majd el kell mennem az Egrihez beutalót kérni laborra. Teljes vérkép és cukor.</p>
	<p class="block_4">&nbsp;</p>
	<p class="block_4">Aztán 13-án be kell még ugranom, hogy 24 órára bedrótozzanak, megfigyelve az EKG-mat. Fél 1-re, tehát akkor sem megyek dolgozni.</p>
	<p class="block_4">Bevittem a Pensumhoz az igazolást, hogy dokinál voltam. Robi kért egyet keddre is, és ha már ott voltam, kaptam kétezerért Erzsébet utalványt, ami májusra járt. Jó ide bejönni!</p>
	<p class="block_4">Kaptam sms-t a Patriktól, hogy hétfőn vagy kedden menjek be és vigyem a jelenlétimet is, visszaírtam neki, hogy kedden lesz a napja, a dokitól fel tudok menni Újpestre a 3-as Metróval. Ha kigyullad, legalább nem fogunk fázni.</p>
	<p class="block_4">&nbsp;</p>
	<p class="block_4">&nbsp;</p>
	<p class="block_4">Na, tegnap megírtam az első igazoló jelentésem a Postán!</p>
	<p class="block_4">Jött az egyik cigány főnök, azt hiszem őt is Krisztiánnak hívják, hogy nekem, meg egy másik srácnak írnunk kell. Kérdezem, hogy miről van szó. Mondja, hogy egy Telenoros csomagot rossz konténerbe tettem be, egy srác meg kivette és átrakta, de ő is rossz helyre. Visszanézték videón, és kiderült, hogy kik voltak ezek a hanyag fráterek.</p>
	<p class="block_4">Hú, hogy milyen fontos állásban vagyok! Erre eddig nem is jöttem rá! Hiszen ha egyetlen csomagot rossz helyre teszek, annak beláthatatlan következményei lesznek, még írásba is kell foglalni!</p>
	<p class="block_4">Ne merjétek ezután szidni a Postát, hiszen most már ti is láthatjátok, hogy itt mennyire pontosan kell bulcsázni!</p>
	<p class="block_4">Megírtam nekik, hogy azt sem tudom, hogy miről van szó, én nem láttam a videót, de ha hibáztam, természetesen vállalom a felelősséget. Dátum, aláírás.</p>
	<p class="block_4">&nbsp;</p>
	<p class="block_4">Aztán a Gyula elmagyarázta.</p>
	<p class="block_4">A Gyula előttem ismeretlen beosztásban dolgozik az OLK-ban, pontosabban nem tudom, hogy mit csinál, mert dolgozni sosem láttam. Hacsak nem az a munkája, hogy ide-oda lófrál. Alacsony, pocakos, nagyon morcos arckifejezése van, és rocker pólókat hord.</p>
	<p class="block_4">Szóval elmagyarázta, hogy a Telenor csomagok értékek. (Ez azt jelenti, hogy 200&nbsp;000Ft feletti értéket képviselnek, tehát ha eltűnik, vagy bármi baja lesz, a Posta azt az összeget kell hogy megtérítse a feladónak. Az meg szerintem simán ráterheli a melósra, aki miatt történt az egész, mert hülye lenne, ha nem.) És hogy kötbéres. Ez talán azt jelenti, hogy ha nem ér oda időben, a Posta szintén fizetni köteles valamennyi pénzt.</p>
	<p class="block_4">Namost ez egy kék műanyag doboz, amire én haloványan emlékszem, hogy másodika környékén valóban pakoltam ilyet, és miután azt láttam, hogy a VKCS-ban (visszaküldött csomag) vannak már, oda tettem ezt is. Ez a konténer éppen a Telenoros mellett van, és én nem néztem, hogy ki a címzett.</p>
	<p class="block_4">Reggel, amikor már nincs mit csinálni, mert a többi csomag a helyén van, átnézik a VKCS-t is, és akkor derült ki a turpisság. Visszanézték a videón, és ott látták, hogy miújság.</p>
	<p class="block_4">Persze én ezeket csak utólag hallottam tőle, amikor már rég leadtam az igazolómat. Ha esetleg nagyon csesztetnének miatta, megkérném, hogy ugyan, mutassák már meg nekem is a videót, mert én egyáltalán nem emlékszem arra, hogy Telenornak címzett csomag átment volna a kezem alatt, hiszen akkor nyilván a megfelelő konténerbe rakom. (Blöff, de hátha…) És amikor megmutatják, azt tudom mondani:</p>
	<p class="block_4">- Egen, ez a fickó én vagyok, de… Honnan veszik, hogy az a csomag a kezemben a Telenornak van címezve? Én innen nem látom…</p>
	<p class="block_4">Ha pedig arra hivatkoznának, hogy ilyesfajta dobozban csak nekik megy küldemény, hadd említsem meg, hogy a VKCS ketrecben már volt több is, azért raktam oda reflexszerűen.</p>
	<p class="block_4">Hát nem csak egy tarka kutya van a világon!</p>
	<p class="block_4">&nbsp;</p>
	<p class="block_4">&nbsp;</p>
	<p class="block_4">Múlt éjszaka itt bent a konyhában kellett aludnom, mert amíg itt vannak a vendégek, vagyis a hét hátralevő részében, a reggeli bibliaórát az imateremben tartják. Erre egyébként eddig sem jártam fel, mert én lettem volna az egyetlen magyar, és nekik lett volna kényelmetlen egy ember miatt fordítani, de nem is hiányoltak.</p>
	<p class="block_4">Ja, igen! És akkor a János!</p>
	<p class="block_4">&nbsp;</p>
	<p class="block_4">Szóval János Kárpátalján él, az ő egyik lányát vette el Róbert, a bogyiszlói lelkész (aki, mint emlékszünk Frankfurtból, szintén onnan származik). J. talált egy sofőri állást itt Pesten, egész pontosan Budán, amihez orosz nyelvtudás is kellett. Egy X akárhányas BMW-t vezet, ami nem két forint, a gazdája multimilliomos. És oroszul beszél… Nem akarok találgatni, amíg engem nem bántanak, nem nagyon érdekel, ki honnan szerezte a pénzét. (Cserébe őket se érdekelje, én honnan szerzem!) A lelkészünk mondta, hogy egy hónapot itt lakhat egy húszasért, amíg talál megfelelő albérletet. Az én cellámba akarták betenni, mire „nagylelkűen” felajánlottam, hogy addig az imaházban fogok lakni. (Szerintem azóta megbánta, hogy ennyire levitte az árat, az arra vonatkozott volna, hogy ketten lakunk, de az adott szó kötelez.)</p>
	<p class="block_4">Nem annyira nagylelkűség volt a részemről, hanem a nálam nagyobb darab palival nem fértünk volna el abban a pici szobában. Eddig szerda, szombat és vasárnap reggelenként vettem a nyoszolyámat és behoztam a házba, egészen pontosan az előszoba(szerű) folyosóra, mert azokon a napokon van happening ott, ám most erre a 4 vagy hány napra állandóra itt kell pihennem. De nem baj, ez olyan, mint a kempingezés! Annyi csak a kényelmetlenség, hogy este 11 körül érkezem, ha nem megyek netezni. Ha igen, akkor inkább éjfélkor. Hajnali fél 6 körül meg kel a János, és készülődik, tehát megint rohadt kialvatlan leszek. De most talált egy kéglit, ami talán meg fog felelni, 5 percre a „munkahelyétől”, havi 120-ért, ami a Hegyvidéket tekintve, meg a nyolcvan-valahány négyzetmétert, szerintem ingyen van. Át fogja hozni a családját is, gondolom, de a lényeg az, hogy felszabadul a cellám, és visszaköltözhetek végre.</p>
	<p class="block_4">Egyébként eddig 3 hónappal vagyok elmaradva az albérletpénzzel, a június lesz a negyedik, ha jól számolom. Itt a Pensumnál elég sokáig fog tartani, mire összeszedem magam, ha egyáltalán sokáig tudom még csinálni. A lábam kivan, alig tudok ráállni meló végére.</p>
	<p class="block_4">Már a közepére is, de 21:20-ig összeszorítom a seggem és csinálom, amikor leeresztek, akkor merevedek el úgy igazán.</p>
	<p class="block_4">&nbsp;</p>
	<p class="block_5"><span class="text_1">Tehát ideje lenne egy munkahelyváltásnak, és kilátásban is van valami, de nem akarom elkiabálni. Ha változás lesz, úgyis megírom.</span><span class="text_2"><br class="calibre3" id="calibre_link-100" />
</span></p>
	</div>

<div class="calibre" id="calibre_link-22">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="28" class="block_7" id="calibre_link-101"><a href="http://szertelen.gportal.hu/gindex.php?pg=36966714&amp;postid=1377140" class="text_">DISZKÓ, MONDJUK A TESCO</a></li>
</ol>
	<p class="block_1"></p>
	<p class="block_2">2017.06.17. 20:58</p>
	<p class="block_3">tapika, tű, teszkó, ismétlés az unalom atyja</p>
	<p class="block_4">Szóval arról van szó, hogy a Tesco központi raktára Herceghalmon van, és van oda felvétel. Ez 12 órás műszakot jelent, ráadásul egyik héten nappal, a másikon pedig éjszaka.</p>
	<p class="block_4">Ez eddig kurva szarul hangzik, pláne ahhoz képest, hogy az OLK-ban kajaszünet előtt elég laza a meló, csak utána keményedik be egy kicsit, de tapasztalt róka vagyok már, tudom, hogy hogy kell amerikázni, ha ahhoz van éppen kedvem. És az utóbbi időben ahhoz volt. Pedig az csak 8 óra!</p>
	<p class="block_4">Ami viszont jól hangzik, az az, hogy kéthetente van fizetés, és miután teljesítménybér, hát elég szépen lehet keresni, ha meghajtja magát az ember. Most már csak az a kérdés, hogy mennyire fogom tudni meghajtani magam ilyen szétment lábakkal.</p>
	<p class="block_4">&nbsp;</p>
	<p class="block_4">Persze nem onnan akarok nyögdíjba menni, hanem ahogy összejön 20-30 rugó, amit nem kell albécire vagy kajára költeni, felmegyek az Etoro nevű oldalra, és kiszúrok egy jólmenő tőzsdést.</p>
	<p class="block_4">Hogy abban mi a jó? Hát az, hogy ha megtetszik valakinek a teljesítménye, és le akarod koppintani, amit a jövő hónapban fog művelni a tőzsdén, akkor csak rákattintasz a Copy gombra, és a te pénzeddel ugyanazt csinálja az automata, mint amit az a fószer a sajátjával. És ha ő megötszörözi a pénzét, akkor te is. Ha megkilencszerezi (van ilyen is!), akkor te is. Szóval, ha nem értesz a Forexhez (foreign exchange, egy tőzsdei kereskedésforma), akkor is nyerhetsz rajta, egész egyszerűen azzal, hogy „jó lóra teszel”.</p>
	<p class="block_4">&nbsp;</p>
	<p class="block_4">Szóval már mindent tudtok, lehet szörnyülködni, hogy jaj, úgysem tudod csinálni, hát az marha nehéz, jaj, hát az egy dolog, hogy a srác, aki ajánlotta, az két hét alatt kétszázat kapott, de ő hiperaktív, meg jaj, biztos az sem volt igaz, csak kamuzott a gyerek… Meglátjuk, a vak is azt mondta, és zágson, ha annyira nem fog menni, az OLK-ba tuti, hogy bármikor visszavesznek.</p>
	<p class="block_4">Sőt, a Pensum hirdet CNC segéd- és szakmunkást Németországba. €1500-2600 havi fizetéssel. Előbbinek csak a zöld gombot kell nyomogatni, ahhoz meg nem kell nagy tudás, a Pensum egyébként is olyan német melókat hirdet, ahová nem kötelező a nyelvtudás. És kívülről, tehát mint ex Pensum tag, könnyebben megkapom azt az állást, mert ha benne vagyok, a Robinak nem érdeke engem kiküldeni, inkább hagy az OLK-ban, mert hogy sokan jönnek, de sokan is mennek el. És ha nem alattuk dolgozom, nem érdeke, hogy mást küldjön.</p>
	<p class="block_4">&nbsp;</p>
	<p class="block_4">&nbsp;</p>
	<p class="block_4">Múlt héten, amikor elmentem a Nádas tanár úrhoz a kardiológiára, az asszisztense teljes vérképet követelt laborral, hogy diabéteszre keressenek rá, az ürge meg bőrgyogyihoz küldött volna &ndash; de hát ezt írtam. Viszont semmi döntés nem volt arra nézve, hogy visszavárnak.</p>
	<p class="block_4">Kedden 3 percet késtem, de 35-öt vártam, amíg feltették a tappancsokat a testecskémre, hogy 24 órán keresztül figyeljék a szívverésem. Az öreglány ráírta a papírra, hogy felülvizsgálat 14-én 11 órakor, de azt mondta, hogy ne mondjam, hogy ő mondta. Aztán megkérdezte, hogy hoztam-e kétás (AA) elemet. Mondom neki, hogy igen. Odaadtam neki, de addig forgatta, mint bolond gyerek a zsíros kenyeret, hogy nem találta rajta a betűjelzést. Visszaadta, hogy ez nem kétás.</p>
	<p class="block_4">- De az &ndash; mondom neki.</p>
	<p class="block_4">- Nem, nem az, mert nincs ráírva.</p>
	<p class="block_4">- A két A a méretét jelöli. A három A például ennél vékonyabb és rövidebb…</p>
	<p class="block_4">- Nem, nem, a kétá azt jelenti, hogy olyan, mint a Duracell meg a Varta, nézze csak meg! &ndash; és a kezembe nyomott egy D. elemet, amin tényleg még szemüveg nélkül is láttam a jelzést.</p>
	<p class="block_4">- Ilyet hozzon! Most beteszem magának, mert a magáé nem fogja bírni az egész napos terhelést, de holnap hozzon egy kétásat!</p>
	<p class="block_4">Megfogadtam magamban, hogy addig járok, amíg nem találok valami jó gagyi elemet, amire félméteres karakterekkel van ráírva minden, aztán dugja fel magának, az azt sem fogja bírni, hogy megmutassák neki, hogy hová fogják bedugni, de itthon már látógéppel észrevettem, hogy igenis rajta van, csak nem olyan lóbaszó betűkkel.</p>
	<p class="block_4">&nbsp;</p>
	<p class="block_4">Még kedden a netezőben kiszúrtam, hogy az egyik tapika leesett, talán a hátizsák bal kantárja söpörte le, és most a pólóm alján a belső felét hallgatta a szívecském helyett. Nosza, visszaaváztam a Hercegprímásba, hogy feltegyék. Fél 8 volt már, éppen ott maradt még két nő, akik elintézték, más már rég elment.</p>
	<p class="block_4">&nbsp;</p>
	<p class="block_4">Szerdán akartam elmenni laborba, de annyira csak a tappancsok voltak az eszemben, hogy ne feküdjem el őket, hogy hajnali hatkor, amikor felkeltem, simán kimentem pisilni a vécére. Vagy fél órával később kapcsoltam, hogy egy részét a plasztik kémcsőbe kellett volna. Ez annyira elvette a kedvem, hogy már nem is akartam vérvételre menni. Minek, hogy külön bevigyem a natúrpezsgő mintámat? Inkább majd holnap!</p>
	<p class="block_4">Amikor leszedték a drótokat, a nő oda akarta adni a Duracellt, hogy az jó lesz még nekem. Hülye fejjel elárultam, hogy az nem az enyém, én hoztam sajátot, csak az öreglány szerint az nem kétás. Mutattam is neki, mire kivette a kezemből és betette a fiókba. Na hiszen! Hazamehettem volna két elemmel, ehelyett egy sem maradt.</p>
	<p class="block_4">A tanár kiértékelte a jeleket, és arra jutott, hogy nem kell kezelni azt a néhány kihagyást, amit a gép talált.</p>
	<p class="block_4">&nbsp;</p>
	<p class="block_4">Tegnap végre eljutottam a laborig!</p>
	<p class="block_4">Miután azt mondta Katika, az Egri doktor asszisztense a telefonban, hogy háromnegyed nyolctól fél tízig lehet menni, odamentem fél 8-ra. Elhűlve láttam a táblát a kapun, hogy reggel 7 előtt semmi esetre sem tudnak felengedni, mert takarítanak. Te jó Isten, ezek fent vannak már fél órája!</p>
	<p class="block_4">A másodikon a liftig állt a sor, de aztán kiderült, hogy nem kell beszarni, mert a csapóajtó mögött volt az eleje, ahol egy nő osztogatta a sorszámokat.</p>
	<p class="block_4">- Igyanak annyi vizet, amennyit csak tudnak!</p>
	<p class="block_4">Végülis nem mentem rossz időben, talán fél órát kellett ücsörögnöm, mire sorra kerültem a 23-as sorszámmal az ablaknál, ahol beadtam a vizeletmintámat. Rákérdeztek az állandó lakcímre, mert az Egriék szorgalmasan ráírták a beutalóra Csávolyt, viszont fizetnem kellett volna azért, hogyha nem a kerületben lakom. Ezeket nem hatotta volna meg, hogy 42 évig ez így is volt.</p>
	<p class="block_4">Hazudni kellett.</p>
	<p class="block_4">- Az állandó most Csávolyon van. Muszáj voltam bejelentkezni, mert különben elvesztettük volna a házat. Kihaltak belőle.</p>
	<p class="block_4">- Szóval Csávoly.</p>
	<p class="block_4">- Igen. Én még az életben nem jártam ott &ndash; ez mondjuk igaz is volt, - de kénytelen voltam.</p>
	<p class="block_4">- Hát igen! Különben elvesztette volna. Tudom, milyen az!</p>
	<p class="block_4">Adott két kémcsövet, hogy azokat adjam majd oda bent, ahol a vért veszik.</p>
	<p class="block_4">Éppen csak annyi időm volt, hogy kimenjek pisilni, és már be is hívtak.</p>
	<p class="block_4">- Mennyi vizet ivott? &ndash; kérdezte a kis öregasszony.</p>
	<p class="block_4">- Nem tudom. Úgy fél liter és egy liter között.</p>
	<p class="block_4">- Az jó!</p>
	<p class="block_4">Talán egy percet ültem a fotelban, amíg levette a vért, de úgy megfájdult a derekam, hogy egész nap attól szenvedtem.</p>
	<p class="block_4">&nbsp;</p>
	<p class="block_4">Innen elmentem a házidokimhoz, és mondtam, hogy miújság. Odaadtam a kardiológiai leletet. Kérdezte, hogy lefénymásolja-e, de azt mondtam, maradjon nyugodtan ott az eredeti. Cserében elárulta, hogy ő ma reggel fogja megkapni a labort. Megegyeztünk, hogy felhívom, és bemondja az eredményeket.</p>
	<p class="block_4">Így is lett, Katika közölte, hogy csupán a koleszterin magas egy kicsit, de hát az mindig is ilyen volt.</p>
	<p class="block_4">- Igen &ndash; mondtam, - ha kevés pénzem van, és általában kevés van, szinte kizárólag főtt tojáson élek.</p>
	<p class="block_4">Célzott még a nasira is, pl. sós mogyoró. Nem mondtam neki, de nem fogok leszokni róla.</p>
	<p class="block_4">&nbsp;</p>
	<p class="block_4">&nbsp;</p>
	<p class="block_4">Vagy fél órája hívott az Elefánt, hogy tudok-e valami munkát, és neki is ezt a teszkósat mondtam. Már csak azért is jó, mert nem kérnek erkölcsit.</p>
	<p class="block_4">&nbsp;</p>
	<p class="block_4">A Zsolt megadta az email címét, hogy a beszkennelt igazolványaimat és bizonyítványaimat elküldjem, és abban megírtam, hogy még szerdán sem tudok menni dolgozni, mert akkor szedik le a drótokat. Felhívott, és azt mondta, hogy ha szerdán nem, akkor már csak hétfőn tudok menni, és pénteken telefonál, hogy megmondja, melyik műszakba tesz.</p>
	<p class="block_4">Most felhívott, és megköszönte, hogy megadtam a számát az Elefántnak, és közölte, hogy egy műszakban leszünk, méghozzá éjszaka. Hétfő este 7-kor indul a húszszemélyes kisbusz a Corvin elől. Placcs, be a mélyvízbe!</p>
	<p class="block_4">&nbsp;</p>
	<p class="block_4">&nbsp;</p>
	<p class="block_4">Ma reggel is be kellett hozni a nyoszolyámat az imateremből, mert jönnek Vietnamból a lelkészék. Szombaton megy el a János, de jön Frankfurtból egy magyar házaspár, a hétvégét ott töltik abban a kicsike szobában. Aztán végre visszaköltözhetek.</p>
	<p class="block_4">&nbsp;</p>
	<p class="block_4">- Attila, te nem dolgozol?</p>
	<p class="block_4">Ez a kérdés már naponta elhangzik a lelkész szájából. Én mindannyiszor elmagyarázom a tényállást, de úgy látszik, képtelen megjegyezni. Vagy csak vizsgáztat, hogy ugyanazt mondom-e.</p>
	<p class="block_4">Mint a János. Kérdez valamit, aztán meg sem várja a választ, és hozzáteszi a saját véleményét. Amikor elkezdem magyarázni &ndash; tkp. válaszolok a kérdésére -, megkérdezi még egyszer ugyanazt. De hajlamos harmadszor is megkérdezni, mintha soha azelőtt nem érdeklődött volna. Rohadt idegesítő!</p>
	<p class="block_4">De ugyanezt kérdezi Csuan, a lelkész fia is. Az pedig, hogy ugyanarra a kérdésre másmilyen feleletet vár az ember, az elmebetegség jele. Na, jól nézünk ki!</p>
	<p class="block_4">Idefigyuzzatok! Akkor kérdezzetek, ha érdekel a felelet! Ha pedig csak úgy udvariasságból érdeklődtök, akkor legyen már bennetek annyi, hogy megvárjátok a választ!</p>
	<p class="block_4">Tegnap a pásztor felhívta a figyelmemet arra, hogy elmaradtam néhány hónap albérlettel. Megint magyarázkodni kezdtem, de őszintén elmondtam azt is, hogy Frankfurttal nulláztam le magam. Ha egy héttel korábban van a nemzetközi bibliai szeminárium, április utolsó hetében még kereshettem volna 40 rugót, és azzal kihúzom június 10-éig, és az Istvánnak sem tartoznék huszonöttel. Legfeljebb utána mentem volna át a Pensumhoz &ndash; vagy talán rögtön a Tescohoz. Amit meg a Pensumnál kaptam 10-én, abból kell kajálnom július 10-éig. Meg hogy jövő hétvégén a lelkigyakorlat, ami Szigetszentmártonban lesz, és 8500Ft-ba kerül, az nekem minimum egy heti kajám. Persze nem tudtam végigmondani, hiszen ezt már hallotta, és kivételesen emlékezett is rá. Az meg, hogy én nem emlegetem, hiszen miért lennék rá büszke, nem azt jelenti, hogy elfelejtettem, vagy hogy direkt nem akarok fizetni. Fizetnék én, hajj, de boldogan fizetnék &ndash; ha lenne zsém! Mert anélkül ugye lehetetlen.</p>
	<p class="block_4">Végül lehozott egy csomó kaját.</p>
	<p class="block_4">&nbsp;</p>
	<p class="block_4">Nem mertem neki megmondani, hogy 40 deka diósonkát vettem (a dió a sertés egy színtiszta része), egész borssal megvadítva, és ez most bent van a hűtőben, és nem lehet azt olyan sokáig eltárolni…</p>
	<p class="block_4">Hozott egy tányér levest, amiben olyan dolgok voltak benne, amiket alig bírtam elrágni. Aztán hozott olyan levest, aminek rettenetes szaga volt, de amúgy nem volt rossz. Szürkésbarna fél lencseszerűségek voltak benne, de nem kerek, hanem csepp alakú. Erről később kiderült, hogy szójabab. Aztán hozott olyan levest, ami egész tűrhető volt, de akkor én már nem tudtam enni, úgy jóllaktam, betettem a hűtőbe.</p>
	<p class="block_4">Ma pedig lehozott egy tányér olyan fehér hasábot, ami a tegnapi harmadik levesben volt. Azt mondta, ezt a mókus nagyon szereti, és hogy egészséges. El nem tudtam képzelni, hogy milyen zselészerű dolgot talál a mókus az erdőben! Kiderült, hogy mogyoró porrá darálva, és abból formáztak valamilyen masszát, amit hasábra vágtak. Enyhén ecetes cuccban tálalják, valamilyen zöld trutyival, ami talán petrezselyem vagy alga.</p>
	<p class="block_4">Persze dicsértem mindent, és erre lehozott még egy tányérral, meg egy kisebbel, aztán lehozott egy kevés lecsót is.</p>
	<p class="block_4">Meglepődtem, hogy lecsót látok náluk, de mondta, hogy azt a Helena főzte. Mondanom sem kell, isteni finom volt, de ismét nem tudtam már kajálni. A pásztor azt mondta, hogy együtt egyem a kettőt, tehát a nagyobbik tál hasábot belesöpörtem a lecsóba, és a kisebbik tállal együtt bepakoltam a hűtőbe.</p>
	<p class="block_4">&nbsp;</p>
	<p class="block_5"><span class="text_1">Internet ugyanúgy nincs, mert miért is adná le ide nekem, el kell menjek a Stáhlyba, hogy ezt feldobjam.</span><span class="text_2"><br class="calibre3" id="calibre_link-102" />
</span></p>
	</div>

<div class="calibre" id="calibre_link-2">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="29" class="block_7" id="calibre_link-103"><a href="http://szertelen.gportal.hu/gindex.php?pg=36966714&amp;postid=1377515" class="text_">ZOMBIKÉPZŐ</a></li>
</ol>
	<p class="block_1"></p>
	<p class="block_2">2017.06.20. 15:06</p>
	<p class="block_3">csak két nap, szabad száj. dühös vagyok, ments ki innen!</p>
	<p class="block_4">Tele van az összes hócipőm!</p>
	<p class="block_4">Arról van szó, hogy hétfőtől a Tesco központi raktárában dolgozom 12 órát, ráadásul éjszaka. Ez nem egy olyan dolog, amit úgy fél kézzel intéz el az ember, mert</p>
	<p class="block_4">1. ez másfélszer olyan hosszú idő, mint eddig volt az OLK-ban, és</p>
	<p class="block_4">2. éjszaka, amikor más rendes ember aluszik.</p>
	<p class="block_4">Már előre fáradt vagyok!</p>
	<p class="block_4">&nbsp;</p>
	<p class="block_4">Elment a János szombaton. Hosszas búcsúzások, majd megírom a címem és eljössz hozzánk, a Csuan is, de te sűrűbben, és kézfogás és puszi. Rögtön beköltözött egy fiatal magyar pár, kis híján összefutottak a kapuban, akik Ludwigshavenben laknak, itt töltötték a szabadságukat, és indulnának vissza Németországba. Csak két nap.</p>
	<p class="block_4">Tehát továbbra is az imateremben alszom.</p>
	<p class="block_4">&nbsp;</p>
	<p class="block_4">Hétfő reggel negyed 9-kor felkelt a lelkész, hogy éjszaka érkezett egy lány Portugáliából, és őt kell kikísérnem a Keletibe, hogy kimenjen Szabadkára, és az első vonattal vissza is jöjjön az Unióba. Nem tudom, honnan vette, hogy erre a feladatra csak én vagyok alkalmas!</p>
	<p class="block_4">&nbsp;</p>
	<p class="block_4">Szóval rögtön kurvajó kedvem lett! Ne zavarjon senkit, hogy este 7-kor indul a kisbusz velem, és egész éjjel dolgozom!</p>
	<p class="block_4">Lejöttem az alagsorba, és lezuhanyoztam. A lelkész ki-be szaladgált, ez volt jellemző az egész napra. Közben folyton pittyegett a telefonja, vette az sms-eket és fogadta a hívásokat. Szamonim (a felesége) most kint van Koreában, ő nem tud fel-le rohangálni helyette.</p>
	<p class="block_4">A pár bent ül a szobában a földön, de most kióvatoskodik. Nekiállunk beszélgetni.</p>
	<p class="block_4">&nbsp;</p>
	<p class="block_4">Ahhoz képest, hogy két nappal azelőtt kétszer is rájuk köszöntem, és úgy jöttek be mellettem, mintha itt sem lennék, most egész barátságosak. Talán egy európai arc hiányzott nekik a sok ázsiai helyett.</p>
	<p class="block_4">Igen hamar előkerülnek a magyar kötőszók, bár ők is hívők, de hát én is az vagyok, és látod, a szóhasználatom néhol eléggé… hm… sportos. A lányé különösen az.</p>
	<p class="block_4">- Hú, ne haragudj, tiszta ciki, hogy így beszélek!</p>
	<p class="block_4">- Nem baj, csak ne a lelkész előtt! Rögtön tudná: ez az Attila hatása!</p>
	<p class="block_4">Mindenesetre laza, kötetlen a beszélgetés, és ez mindhármunknak jólesik.</p>
	<p class="block_4">&nbsp;</p>
	<p class="block_4">Az egyik ilyen Zrínyi féle berohanásnál a pásztor megszólít. Hogy aszongya a visszavonathoz 7 perc van, eléggé necces, hogy elérje a csaj, lehet, hogy busszal kell majd kimenni. De a vonat is délben indulna csak. Addig nézzem meg az Interneten…</p>
	<p class="block_4">- Nincs Internetem!</p>
	<p class="block_4">Namost amikor a belvárosi kéglinket eladtuk 29 gurigáért, a bátyám magától értetődő módon rátette a kezét az összes zsére. Csak addig volt a kezemben, amíg megszámoltam. Na és egyik nap, amikor megjött a vásárlásból, eldicsekedett vele, hogy milyen piros címkés Levi’s cuccokat vásárolt. Rajta is az volt, és a szatyor is azzal volt tele.</p>
	<p class="block_4">- Tökfej! Miért nem mész el és öltözöl fel?</p>
	<p class="block_4">Felnéztem a gépből és felé fordultam.</p>
	<p class="block_4">- Mert nincs pénzem.</p>
	<p class="block_4">Ezen eltöprengett, és ahelyett, hogy előrántott volna vagy egy százast, hogy menj, öltözz fel, vagy igyál meg valamit a haverokkal, vagy menj kurvázni, megfordult és kisétált a szobából. Azóta sincs 501-es Levi’s-em.</p>
	<p class="block_4">Most is így volt. A lelkész eltöprengett egy pillanatig afelett, hogy nincs Netem, és ahelyett, hogy beállítaná a routert, hogy kapjak, megfordult és kisétált a szuterénből.</p>
	<p class="block_4">És visszaszólt, hogy hozzam be a nyoszolyámat, mert a diákok próbálni akarnak az imateremben.</p>
	<p class="block_4">Szépen kúszik fel a vérnyomásom.</p>
	<p class="block_4">&nbsp;</p>
	<p class="block_4">A fiatalok elkezdték hívogatni Lacikát, a srác öccsét, hogy mikor ér már a Népligethez, mert ott találkoznának, aztán ők indulnak külföldre. Lacika vett egy autót 120 rugóért, de nem tudta kifizetni, ezért az Éva néni beszállt a felével. Azóta Éva néninek van egy fél autója örökös és ingyenes sofőrrel. Most is valahol vidéken egy Tesco áruházban vásárol az öreglány.</p>
	<p class="block_4">Mondjuk itt még szorosabb a kapcsolat, mint elsőre látszik, mert Lacikánál nincs áram, ezért Éva néninél szok fürdeni. Szóval totális a függés Éva nénitől.</p>
	<p class="block_4">Jóformán ötpercenként hívják a srácot, aki most az őszlánnyal az anyósülésen bemerészkedett Budapestre. Jogosítvány nélkül. Jó, persze, az autó benzinnel megy, nem papírral, de Lacika fosik, és hát nem alaptalanul. A hívások végén Gábor mindig közvetít. Most éppen az Erzsébet hídon jönnek át.</p>
	<p class="block_4">- Ide figyeljetek &ndash; mondom, - nem lenne egyszerűbb, ha idejönne a kocsival és elvinne titeket a Népligetig? Addig is tudtok beszélgetni, és nem kell tömegközlekedni a 35 fokban, büdösben, 4 vonaljegyért.</p>
	<p class="block_4">Tényleg! Na, akkor hogy is kell idejutni? Mondom, hogy nyílegyenesen egész végig, és a Csömöri úton lesz egy MOL kút jobbra, ott kell balra fordulnia.</p>
	<p class="block_4">A Keletinél persze nem a Thökölyn jön, hanem a Kerepesin, de legalább tankol az Aréna előtt, és pihen egy pár percet, mert felforrt a víz.</p>
	<p class="block_4">- Nincs GPS-e?</p>
	<p class="block_4">- De van.</p>
	<p class="block_4">- Akkor mit keres a Kerepesin?</p>
	<p class="block_4">A srác egyébként is elég nyakas, ha nem tetszik neki a hangnem, amiben a beszélgetés folyik, egyszerűen kinyomja a telefont. Esetleg ki is kapcsolja egy időre. Az egyik hívás alkalmával Lacika közli, hogy Éva nénit zavarja, hogy lépten-nyomon felcsörgetik őt. Mármint Lacikát.</p>
	<p class="block_4">Jaj, nagy a szerelem! Ebből még házasság is lehet! De inkább nem mondok semmit.</p>
	<p class="block_4">Közben a fiatalok ráveszik Siont, hogy kísérje ki őket a Tesco Expresshez, mert éhesek. Jómagam is az vagyok, és el is kapom egy villámlátogatásnál a pásztort, hogy van-e annyi időm, hogy kiszaladjak kajáért, vagy hamarosan el kell indulnunk a lánnyal.</p>
	<p class="block_4">- Ma már nincs vonat! &ndash; és kirohan. Negyed kettő volt.</p>
	<p class="block_4">És ha nem kérdezem meg? Akkor még mindig itt ülök vigyázzban a konyhában, várva a parancsot, kaja nélkül, idegesen, kialvatlanul. Hát a kurva életbe!</p>
	<p class="block_4">Az imateremben nem alhatok, a szobában is még ők vannak, itt a konyhában sem fekhetek le…</p>
	<p class="block_4">Megjön az autó, és a fiatalokkal együtt megyek ki a kapun. Cigányok lepték el a környéket, mert lomtalanítás lesz, de hiába az Önkormányzat felhívása, hogy csak előző este tegyék ki a szaraikat, a cigók napok óta turkálnak. Lacika teljesen szabálytalanul egy kocsifelhajtóra parkol, és átjön a mi oldalunkra. Ránézésre simán beleolvadhatna a hétvége óta jellemző utcaképbe nagy heftijével, bézbólsapkájával és kopott, koszos öltözékével. Gábor tökéletes ellentéte. A hangját nem hallom, mert elfelejt köszönni, be sem mutatkozik. Elköszönök tőlük, és elmegyek vásárolni.</p>
	<p class="block_4">&nbsp;</p>
	<p class="block_4">Számolgatom, mennyit tudok még aludni, most már a szobában, nehogy úgy járjak, mint a múltkor: akkor keltem, amikor indulni kellett volna. Bő két óra, ez isteni ajándék! A pár itt felejtette a fotelban a hálózsákjait.</p>
	<p class="block_4">&nbsp;</p>
	<p class="block_4">Másfél óra múlva szól a telefon, Elefánt az. Van-e büfé, mert egy kiló kekszet tud hozni, de jó lenne még vásárolni valamit. Van, sőt nappal olcsón lehet menüt enni, bár mi most éjszakára megyünk. De úgy tudom, hogy van.</p>
	<p class="block_4">Ja, mert hogy őt is beszerveztem. Felhívott, hogy tudok-e valami munkát, és ezt ajánlottam neki, rögtön fel is vették így telefonon keresztül, ahogy engem is.</p>
	<p class="block_4">&nbsp;</p>
	<p class="block_4">Mindegy most már, fél órára nem érdemes visszafeküdni, egyébként is kábé két perc alatt eltelik. Már indulhatok is a Blahára.</p>
	<p class="block_4">Csuan is jön velem, ő a Keletiig, mert jönnek Vietnamból, és a Rossmannban vásárol nekik némi ajándékot.</p>
	<p class="block_4">&nbsp;</p>
	<p class="block_4">51-re érek a Blahára, és már messziről látom, hogy egy fia kisbusz sincs a Corvin előtt. Hát nem ezt beszéltük meg, gyerekek! Arról volt szó, hogy 7-kor van az indulás, és már 10 perccel előtte legyek ott.</p>
	<p class="block_4">Azért odamegyek az első nagy buszhoz, és megkérdezem a sofőrt, hogy ugye nem ő megy a Tescoba Herceghalomra. Lengyelül válaszol, hogy nem érti.</p>
	<p class="block_4">Ebben a pillanatban szól a telefonom. Csiga az. Rosszul van, és nem tudja eldönteni, hogy mi baja, és hogy orvoshoz forduljon-e.</p>
	<p class="block_4">Nem tehetem le, bízik bennem, azért hív, mert segítségre van szüksége. Ezt nem ő mondja, tudom magamtól is. Addig hátha befut a húszszemélyes Iveco, biztosan késik egy kicsit.</p>
	<p class="block_4">Kb. fél óráig beszélgetünk, lassan megnyugszik. A lelkére kötöm, hogy igyon sok vizet, és a sót is pótolja. Megígéri, hogy eszik is, mert tegnap ez nem volt elég, talán az is bejátszik a rosszullétébe.</p>
	<p class="block_4">Felhívom Zsoltot, és megmondom neki, hogy jártam. Aszongya, majd szerez pontosabb infót. Fél 10-ig mehetek a Csigához, ha úgy gondolom, de inkább haza jövök. Így is érdekes lesz, hogy miért nem mentem dolgozni, hát még ha késő este jövök meg! Azt hihetnék, hogy direkt nem mentem, mert elcsesztem az időt, holott most igazán jókor voltam ott.</p>
	<p class="block_4">&nbsp;</p>
	<p class="block_4">Hajnali kettőig fent voltam. Végülis este megyek, éjjel dolgozom, ráérek aludni és későn kelni. Így is a konyhában kell majd laknom újabb két napig, mert sokan jönnek Vietnamból, és két fiatalabb lelkésznek át kell adnom a szobát. De addig az enyém!</p>
	<p class="block_4">Aha… Nem sokkal reggel 7 után bekopog Sion. A pásztor üzeni, hogy megérkeztek a vendégek, és ki kell jönnöm onnan.</p>
	<p class="block_4">(Itt jegyzem meg, hogy elmúlt 10 óra, és a kutya nem költözött még be, nyugodtan alhattam volna!)</p>
	<p class="block_4">&nbsp;</p>
	<p class="block_4">Upgrade:</p>
	<p class="block_4">Majdnem 11 volt, Csuan lejött és körülnézett.</p>
	<p class="block_4">- Attila, jó lenne, ha összeporszívóznál, mert nagyon koszos az előtér!</p>
	<p class="block_4">Ez a srác fele olyan idős sincs, mint én. De mit lehet erre mondani?</p>
	<p class="block_4">Na jó, sok mindent. De mit lehet erre mondani, ha ő a főnök fia? Persze, simán megcsinálom neki, de szóvá tettem, hogy korán fel kellett kelnem, és még mindig nem használja senki a szobát. Üresen ásít, én meg ugyanezt csinálom a konyhában, ahol már az asztalra borulva aludtam.</p>
	<p class="block_4">- Igen, valamiért hozzánk tették be a cuccokat, ahelyett, hogy oda tették volna.</p>
	<p class="block_4">Hogyne, mert egy srác meglátta a gyűrött, sértődött fejemet, amikor kijöttem a cellámból!</p>
	<p class="block_4">- Szerintem &ndash; tette hozzá &ndash; nyugodtan alhatsz két, három óráig.</p>
	<p class="block_4">&nbsp;</p>
	<p class="block_4">Már csak felületesen szunyókáltam, amikor a Prohumántól keresett a Majer Péter. Hogy lehetne alkalmiban dolgoznom. Mondtam neki, hogy már van másik munkahelyem, előbb kellett volna telefonálnia.</p>
	<p class="block_4">Megint a guminő státusz. Majd kivesznek a szekrényből, ha nekik jó lenne, addig ne egyek, ne igyak, ne lakjak…</p>
	<p class="block_4">Persze már negyed 3-kor éreztem valami zavart az erőben, és felkeltem magamtól, és láss csodát, éppen összefutottam a cellaajtóban a lelkésszel, engem keresett.</p>
	<p class="block_4">- Ők most elmentek ebédelni, nincs fent senki. Te vigyázz, és ha jön valaki, engedd be!</p>
	<p class="block_4">Először vízágyat értettem, de aztán rájöttem, hogy mi a dolgom.</p>
	<p class="block_4">Hát most itt tartok. Az egyik router be van kapcsolva, és sikerült is meghackelnem (a fele jelszó megvan, csak a végét kell variálni, és fél perc alatt meg is találtam), de olyan gyenge a jel, hogy nem tud felvinni a blogom oldalára. Hát majd a Stáhlyban akkor!</p>
	<p class="block_4">Hallottam a kaputelefont. Rohantam ki, de mire felértem, már mentek be az ajtón. Szórakozunk, szórakozunk? Felugrasztjuk a hülyegyereket, aztán kinyitjuk a kulcsunkkal a kaput? Hát anyád!</p>
	<p class="block_4">&nbsp;</p>
	<p class="block_5"><span class="text_1">Vigyetek el innen, vigyetek el! Ezt a kezelést nem felejtem el!</span><span class="text_2"><br class="calibre3" id="calibre_link-104" />
</span></p>
	</div>

<div class="calibre" id="calibre_link-26">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="30" class="block_7" id="calibre_link-105"><a href="http://szertelen.gportal.hu/gindex.php?pg=36966714&amp;postid=1377635" class="text_3">I CAN'T GET NO...</a></li>
</ol>
	<p class="block_1"></p>
	<p class="block_9">2017.06.21. 12:05</p>
	<p class="block_9">... to my workplace</p>
	<p class="block_10">Nagyon fura ez a Tesco dolog! Már második napja nem tudok elmenni dolgozni. Az Elefántnak rögtön bejött, hétfő óta ott gályázik, de nekem az Istennek sem! Gyanítom, hogy az Ő keze van a dologban!</p>
	<p class="block_10">&nbsp;</p>
	<p class="block_10">Hétfőn 8-9 perccel 7 előtt értem a Corvin elé, és igaz, hogy nem jártam körbe az áruházat, mert a Csigával dumáltam telefonon, és különben is az áruház ELÉ volt megbeszélve, de láttam két kisbuszt kifordulni a Somogyi Bélából. Annyi időm sem volt, hogy eléjük vessem magam, de kedvem sem lett volna ilyesmit elkövetni.</p>
	<p class="block_10">&nbsp;</p>
	<p class="block_10">Tegnap hívtam a Zsoltot, nem vette fel, és igaz, hogy visszahívott, de akkor én már majdnem odaértem.</p>
	<p class="block_10">- Hol vagy? &ndash; kérdezte.</p>
	<p class="block_10">Mondom neki, hogy mindjárt a Keletinél, és abban a pillanatban be is mondta a hang a buszon, hogy a Keleti pályaudvar következik. Legalább az alibim megvolt.</p>
	<p class="block_10">Azt mondja, akkor nem fogsz odaérni, mert 18:50-kor indul a busz a Corvin elől.</p>
	<p class="block_10">- Akkor forduljak vissza? &ndash; kérdeztem.</p>
	<p class="block_10">- Igen.</p>
	<p class="block_10">Ilyen előzményekkel már azon filózom, hogy hagyom is a fenébe az egészet. Eddig sem volt sok kedvem tizenkét órázni éjszaka, pláne hogy vasárnap a Sándor hozott egy szórólapot, hogy az Aldiba van felvétel, ahol tkp. ugyanazt kell csinálni, mint a T-nál, csak éjjel 4 és 6, délután pedig 5 és 6 órában. „A pozícióban elérhető legmagasabb havi bruttó fizetés: 233.325 Ft (heti 30 órában)” &ndash; mondja a papír. Egyetlen szépséghibája a dolognak, hogy ez mindkét oldalán rajta van, tehát szerinte délután 6 órában ugyanannyit lehet keresni, mint éjszaka 6 órában. Az éjszakáshoz persze hozzá van biggyesztve, hogy 30% pótlék, de akkor is sántít, hiszen ha ez még hozzájönne, akkor nem ennyi lenne az elérhető max fizetés, ha pedig ebben benne van, akkor a délutános órabér sokkal magasabb, mint az éjszakás.</p>
	<p class="block_10">Egyébként ez nettóban 155&nbsp;760, és az is teljes munkaidőben, mert ha beikszeled, hogy heti 20 óra (nincs 24 órás lehetőség az online kalkulátoron), akkor 155&nbsp;165, heti 32-ben meg 155&nbsp;160. Ráadásul más jön ki 50 év felett, mint alatta. Szóval én azt hiszem, hogy ez a 233.325, amit írtak maximumot, ez éjszakára vonatkozhat.</p>
	<p class="block_10">Viszont jobban fizet, mint a Pensum az OLK-ban, és a Pensum jobban fizet, mint az Antihumán…</p>
	<p class="block_10">&nbsp;</p>
	<p class="block_10">Mondtam már, hogy jelentkeztem zöld gomb nyomogatónak?</p>
	<p class="block_10">Az úgy volt, hogy a Pensum hirdetett CNC segéd- és szakmunkás felvételt Németországba havi €1500-2600-ért. Ez, bárhogy is számolom, min. 450e Ft, és a zöld gombot még én is meg tudom nyomni, megismerem a színéről.</p>
	<p class="block_10">A Csiga kitanulta a CNC forgácsolást, most maszek alapon hozzátanulgatja a programozást is, és ők azt a melóst hívják zöld gomb nyomogatónak, akinek szinte valóban nincs más dolga, mert a késcserétől kezdve mindent a „szakmunkások” csinálnak. Na, esetleg sorjázni kell, na bumm!</p>
	<p class="block_10">Ezerötért. Euróban. Nekem ez jó lenne! Nincs csomagrámolás, nincs rohangálás a sorok között a szkennerrel, hogy itt a finomliszt, de hol találom a réteslisztet… Nettó százötvenért… Valószínű, hogy tizenkét órázni sem kell, de ha mégis, az nagyrészt abból fog állni, hogy</p>
	<p class="block_10">- olvasok,</p>
	<p class="block_10">- zenét hallgatok,</p>
	<p class="block_10">- alszom,</p>
	<p class="block_10">- esetleg ezek kombinációja,</p>
	<p class="block_10">és csak akkor megyek oda a géphez, ha sípol (gondolom jelez valahogy, amikor kész van a munkadarabbal), hogy cseréljem ki egy nyers darabra.</p>
	<p class="block_10">Szóval türelmetlenül várom, hogy jelentkezzenek a Pensumtól. És így, hogy már nem náluk dolgozom, ugyanannyi esélyem van, mint bármelyik másik jelentkezőnek. Ugyanis ha ott lennék még az OLK-ban, a Robiék hülyék lennének engem kiküldeni Németbe, hiszen akkor pótolniuk kell a Postánál. Így is eléggé gyanús volt, amikor egy másik faszi kapta a családias kis alkatrészraktári melót, mert én mindkettőre jelentkeztem, ő meg csak arra az egyre, és persze, hogy engem az OLK-ba basztak be!</p>
	<p class="block_10">&nbsp;</p>
	<p class="block_10">Ma meg holnap lesznek itt Vietnamból, vagy franc tudja, hogy honnan a csomó ember. Akik miatt nekem a konyhában kell aludnom. Utána állítólag visszakapom a cellámat. Az is egy unalmas lyuk, de ott akkor döglök le a matracomra, amikor csak akarok.</p>
	<p class="block_10">&nbsp;</p>
	<p class="block_10">Ezen a hétvégén lesz Szigetszentmártonban a tábor, de nekem nincs kedvem odamenni.</p>
	<p class="block_10">Ez úgy van, hogy 8500 Ft a részvétel, ebben benne van 2 éjszaka és 5 étkezés (pénteken 1, szombaton 3 és vasárnap 1), ami nem is lenne sok, csak az a baj, hogy én pénteken estétől szombat reggelig dolgoznék &ndash; mert most már feltételes módban fogalmazok ezzel a munkahellyel kapcsolatban -, és utána kéne pár órát utaznom, meg egy felet gyalogolnom, hogy a fél bulit kihagyva a másik felére érjek oda hullafáradtan. Ha kiveszem a pénteket, akkor is fáradtan utazhatok, de akkor ott lehetek az elejétől. És nem keresek aznap semmit.</p>
	<p class="block_10">Elhatároztam, hogy azt fogom mondani, hogy nem adják ki a pénteket! Lesz egy hétvégém itthon, amikor biztosan le lesz tiltva ugyan az Internet, de elvihetem a gépet mondjuk a MűPába, ahol ingyen wifi van. És kialhatom magam.</p>
	<p class="block_10">&nbsp;</p>
	<p class="block_10">Tegnap felhívott Neko. Eddig csak a Faszbúkon „dumáltunk”, tehát nem ismertük egymás hangját, és tökjó kislányos hangja van &ndash; a saját bevallása szerint manós -, pedig két gyerek anyja. Meghívott kajára, de sajnos le kellett mondanom. Nem sokkal indulás előtt voltam, ráadásul pont akkor kezdődött a buli az imateremben, egy csomóan voltak körülöttem, beleértve a lelkészt és a fiát is, akik profin tudnak magyarul. Nem mondhattam neki, hogy lemondom a tábort, és akkor hétvégén el tudok menni hozzá, bár később, amikor már valószínű volt, hogy nem hallanak, éreztettem vele.</p>
	<p class="block_10">És miután tegnap sem sikerült elmennem gályázni, nem hazudhattam azt, hogy nem adják ki a pénteket.</p>
	<p class="block_10">Komolyan mondom, hogy most már leszarnám a Tescót, csak a pénteki „alibi” miatt kell legalább ezen a héten ott lennem.</p>
	<p class="block_10">Azt beszéltem meg az Elefánttal, hogy fél 7-kor találkozunk a szökőkútnál, és együtt megyünk ki, akkor ha esetleg nem lesz ott a busz, ketten tudunk tanúskodni.</p>
	<p class="block_10">&nbsp;</p>
	<p class="block_10">Szóval az Aldi ajánlata jobban tetszik, jobban fizet, mint pl. az OLK, és nem 12 óra, mint a Tuskóban. Nettó bő 150, ami persze nem egy vagyon, de nem szakadsz meg, plusz Bözsiutalvány, meg ilyenek, hoznak-visznek Biatorbágyra…</p>
	<p class="block_10">Ennél is jobban tetszik a Pensum ajánlata, hogy zöld gombot nyomogatnék havi ezerötért &ndash; euróban! -, de ott voltam, amikor a németországi munkákat ismertette a Robi, és az van, hogy emilben jelentkezel, aztán ha a német aszongya, kell neki x darab melós, megmutatják neki a felhozatalt, és ő csipeget belőle. Lehet, hogy sosem kerülsz sorra, nem beszélve arról, hogy fogalmad sincs, hogy ha igen, akkor mikor. Nem tudsz kalkulálni.</p>
	<p class="block_10">Annyi zsét meg itthon is össze tudok kalapálni, hogy felmenjek az eToro oldalára és megfialtassam egy hozzáértővel. Először úgyis kicsiben akarok kezdeni, hogy ne törjem meg a felületi feszültséget. Ne mondja azt egy cápa, hogy ez már elég nagy összeg ahhoz, hogy lenyúlja. (Vannak videók arról, hogy a ForEx kereskedésnél hogy lehet eltüntetni a „gyertyát” a grafikonról. Volt emelkedés vagy csökkenés, és nincs. A kisbefektető nem nyer semmit, hiszen olyan, mintha elbukta volna a pénzét, mégis azt valaki zsebre vágja.)</p>
	<p class="block_10">&nbsp;</p>
	<p class="block_10">Aztán, ha sikerül végre elérnem az anyagi függetlenségem még ebben az életben, gondolkodhatok rajta, hogy „unalmamban” nekiállok végre regényeket írni. Meg novellákat. Ha van elég pénzem, nem abból kell megélnem, vagyis nem kell görcsölnöm, hogy olyat írjak, amit remélhetőleg sokan vesznek meg. Abszolút a saját stílusomban tudok írni, és tetszik, akinek tetszik, ha két könyvet adok el életem végéig, az sem fog érdekelni.</p>
	<p class="block_11"><span class="text_4">De annál többet fogok!</span><span class="text_5"><br class="calibre3" id="calibre_link-106" />
</span></p>
	</div>

<div class="calibre" id="calibre_link-3">
<p class="block_11">
<span class="text_5">
</span></p>
	<p class="block_1"></p>
	<p class="block_1"></p>
	<ol class="list_">
	<li value="31" class="block_7" id="calibre_link-107"><a href="http://szertelen.gportal.hu/gindex.php?pg=36966714&amp;postid=1379222" class="text_">MÉLYVÍZ</a></li>
</ol>
	<p class="block_1"></p>
	<p class="block_2">2017.07.03. 12:01</p>
	<p class="block_3">csak úszóknak!</p>
	<p class="block_4">Na, szerdán rafkós voltam! Igaz, hogy Elefánt felhívott és finoman a tudtomra adta, hogy nem lesz ott a szökőkútnál, de én odamentem jóidőben, és elkezdtem körüljárni a háztömböt.</p>
	<p class="block_4">A jobb oldalon kezdtem, a Márkus Emília utcában, és nem is kellett tovább kajtatnom, mert bent állt a járda mellett egy húszszemélyes Iveco. Eléje kerültem, és a szélvédő mögött ott volt a tábla, hogy TESCO. Éppen kiszállt a sofőrje, egy szikár, bajuszos paraszt. Kérdezem tőle:</p>
	<p class="block_4">- Jó napot! Hol lehet beszállni? &ndash; célozva arra, hogy tudom ám, hogy a Corvin előtt kéne állnia, de én most lefüleltem, és egyáltalán nem haragszom rá, amiért két napon keresztül kibaszott velem, spongyát rá, felejtsük el, és beszállok ott, ahol ő mondja, csak vigyen el.</p>
	<p class="block_4">Körülményesen kikászálódott a szekérből. Ilyet már láttam, amikor lekéstem a Gyömrő felé menő vonatot, és rákérdeztem egy taxisnál, hogy mennyiért vinne el. Végtelennek tetsző percen át mászott ki a kocsiból, közben alaposan végig mért, belenézett a pénztárcámba, sőt az alsónadrágom címkéjét is elolvasta volna, ha hordanék ilyesmit, aztán kibökte, hogy „tizenöt”. Úgy hagytam ott, mint a kutya a szarát. Most ez is, láttam, törte a fejét valami frappáns dolgon, hogy hogyan szólhatna be a beképzelt pestinek ő, a minden hájjal megkent suttyó.</p>
	<p class="block_4">- Az attól függ! &ndash; bökte ki végül. &ndash; Miért kéne beszállni?</p>
	<p class="block_4">- Ja, jól van! &ndash; szakadt ki belőlem, és odébb mentem, mielőtt megütöm. Frankón, úgy felszaladt a pumpám, hogy ketté tudtam volna tépni a köcsögöt! Hosszában!</p>
	<p class="block_4">Aztán az eszébe jutott, hogy talán baja is lehet abból, ha valakit nem visz el, akit pedig kéne, és utánam sétált.</p>
	<p class="block_4">- Miért, hová akar menni?</p>
	<p class="block_4">- A herceghalmi Tescóba szeretnék eljutni, és arra lettem volna kíváncsi, hogy honnan indul &ndash; hadartam, mint aki teljesen nyilvánvaló dolgot magyaráz a hülyegyereknek, és még odébb mentem, hogy lőtávolon kívül legyen az arca, mert attól féltem, hogy tényleg megütöm.</p>
	<p class="block_4">- A túloldalon kell beszállni, mert ott az ajtó, és itt parkolok, tehát innen fogok elindulni.</p>
	<p class="block_4">És ezzel visszaszállt. Most majd lesz mit mesélnie otthon Bunkófalván a kocsmában a haveroknak. Hogy milyen hülyék a pestiek.</p>
	<p class="block_4">Az ajtót természetesen csukva tartotta, nehogy már beüljenek a lassan szállingózók. Majd ha ő kinyitja nagy kegyesen az utolsó fél percre, majd akkor! Mert ő itt a Sofőr Úr!</p>
	<p class="block_4">Szerencsére befutott egy másik kocsi is, beparkolt, és miután kiderült, hogy az is odamegy, arra szálltam fel. Azóta is azzal megyek, ha csak tehetem.</p>
	<p class="block_4">&nbsp;</p>
	<p class="block_4">A bejárat előtt találkoztam Elefánttal, bemutatott két Mentor feliratú kék mellényt viselő embernek, Móninak és Gábornak, mint kiderült, ők egy pár. Bevártuk a többieket, szinte mind cigány volt, köztük az egyik egy gyönyörű lány, meg egy tenyeres-talpas paraszt, és két fehér. Velem együtt kilenc ember.</p>
	<p class="block_4">Mondtam már, hogy szeretem az első napokat? Semmi komoly meló nincs, tanítgatnak, lófrálgatunk, és közben ketyeg az óránk.</p>
	<p class="block_4">Bementünk egy tárgyalóba, ahol hosszú asztalokon ki volt készítve 9 szék elé két-két papírlap egy-egy tollal. Mindenki leült egy elé, kivéve egy cigányt, aki külön ült, őt megkérték, hogy olyan helyet válasszon, ahol talál papírt is. Maradt ott, de a mellette ülő kollégája inkább odaadta neki a sajátját. Miután most neki nem jutott, maga elé húzta a szomszédos üres helyről a két lapot.</p>
	<p class="block_4">- Nincs tollam! &ndash; panaszkodott, mert azt ott felejtette. Odament Gábor, és odahúzta elé.</p>
	<p class="block_4">Általános iskola második osztályos matematika példákat kellett megoldani. (Nem vicc, ez halálosan komoly!) Az egyik lapon összeadások és kivonások voltak, a másikon viszont szöveges példák. Az egyik fehér srácnak írni sem kellett, ő már dolgozott itt, ki is emelték, azóta nem láttam. Én lettem az első, aki kész lett, a második az a cigó, aki velem szemben ült. Számolni nem tudott, de a szeme elég jó volt, és lemásolta, amit írtam. Kb. két órát töltöttünk ott, és az, aki üres helyre ült, a második papírt szűzen adta be. Elég távol volt mindenkitől, nem tudott másolni, meg nem is érdekelte az egész. Jókat röhögött a többiekkel. Gondolom utólag beírtak valami számokat, hogy legalább a minimuma meglegyen. Kezdem szeretni az olyan munkahelyeket, ahol a középiskola követelmény.</p>
	<p class="block_4">Móniék kaptak egy telefont, hogy vigyenek le minket BONTOTT címkéket ragasztani. Kiderült, hogy ez jó nekünk, mert így nem kettő, hanem három nap lesz a betanuló időnk, hiszen ma már nem fogunk PDA kezelést tanulni.</p>
	<p class="block_4">Szinte mindannyian kértünk melós cipőt, azt behozták, beöltöztünk, és kaptunk egy-egy láthatósági mellényt is.</p>
	<p class="block_4">&nbsp;</p>
	<p class="block_4">A címkét olyan kartonokra kell ragasztani, amikben további kartonok találhatók. (Egy „kartonban” lehetnek zsugorfóliázott termékek is, nem muszáj hullámpapír dobozra gondolni.) Tehát a BONTOTT címkéjű dobozokban még legalább két „karton” található. Ha ezekből kettőt kérnek, a dobozt akkor is fel kell bontani, és úgy tenni a roll kocsira a két külön csomagot. Ha darabot (is) kérnek, akkor természetesen a kisebb csomagokat is fel kell bontani.</p>
	<p class="block_4">A ragasztott csomagokat átpakoltuk egy másik raklapra. Kötésben kellett rakni, és a maradék fehér sráccal néha voltak vitáink, mert nem jól rámolt. Végül abban maradtunk, hogy ő adogatja, én teszem a palettára, a paraszt meg ragaszt. (Ez is gyanús volt nekem, lehetett benne egy-két hegedűvonás, de inkább a pronyó stílusa kerekedett felül. Nagyon hányaveti volt, és látványosan leszart mindent. Rolandnak hívták, és csak azért jegyeztem meg, mert ez a fiam neve is.)</p>
	<p class="block_4">A másik csoport egy kicsit lassan teljesített, mert egész nap azzal voltak elfoglalva, hogy a cigánylányt próbálták letapizni és megcsókolni. Már vártam a pillanatot, amikor megerőszakolják, és végre lehívja valaki a biztonságiakat, kirúgják a feketéket a francba és nyugi lesz végre, de ez nem jött el.</p>
	<p class="block_4">A műszak hátralevő részében főleg roll kocsikat toltunk a helyükre a manuálisban. Itt dolgozik E. is. Az ő melója abból áll, hogy fog mondjuk egy raklap Coca Colát és körbeviszi az állásokra. A PDA-ja megmondja, hogy melyik álláson levő kocsira mennyit tegyen. A manuálban teljesítménybér van, és E.-nak eléggé leesett a százaléka. Ha éppen kint voltunk mind a ketten az állások között, segítettem neki: húztam a békát a következő kocsihoz, neki csak ki kellett derítenie, mennyit tegyen. De ez sem hajtotta feljebb a teljesítményét. El is döntötte, hogy otthagyja az egészet és elmegy egy haverjához, ahol mondjuk csak időlegesen vannak párnapos melók, de megkapja a rugót óránként.</p>
	<p class="block_4">Aztán persze a többi napokon, amikor nem kell menni, azt a pénzt meg elkölti. Sohasem fogom már megkapni azt, amivel tartozik!</p>
	<p class="block_4">&nbsp;</p>
	<p class="block_4">Lassan múlt az éjszaka, de végre eljött a reggel, visszavittek a buszok mindenkit oda, ahonnan jött.</p>
	<p class="block_4">&nbsp;</p>
	<p class="block_4">A második éjjel a darabosba tettek, ahol 900 forintos órabér van, és nem is bánom, mert az első nap úgy feltörte a lábam az új cipő, hogy alig tudtam ráállni. Végre megmutatták, hogy kell be- és kilépni a PDA-ból és a rendszerből. Ami azt illeti, azóta sem tudom egészen pontosan, és valahányszor megkérdezem, Kati, a darabos csoportvezetője gyorsan megcsinálja nekem, de így sohasem fogom megtanulni!</p>
	<p class="block_4">Egy Dorina nevű csaj vett át minket, és hárman dolgoztunk: a pronyó, a cigány csaj meg én. Felvettünk listákat, végigjártuk és kiszedtük a megfelelő darabszámot, feltettük a roll kocsikra, és amikor kész lettünk, kitoltuk a gyűjtőhelyre, ahonnan elviszik. D. nevén voltak a listák, de felváltva volt a karunkon a PDA, így mindenki gyakorolhatott.</p>
	<p class="block_4">&nbsp;</p>
	<p class="block_4">A harmadik éjjel felmentünk egy pihenőbe, és tesztet írtunk. D. és Gábor 3-3 fős csapata volt jelen. Itt is két órát töltöttünk, és amikor be kellett adni, az egyik cigó komoly képpel benyögte:</p>
	<p class="block_4">- Még nem vagyok kész!</p>
	<p class="block_4">Ezen mindannyian röhögtünk.</p>
	<p class="block_4">Mindenkivel kijavíttatták a tesztet, vagyis megbeszélték, hogy mit írjon oda, csak én szunyókáltam a sarokban. Hozzám nem kellett odajönni, hogy mit javítsak rajta.</p>
	<p class="block_4">&nbsp;</p>
	<p class="block_4">Egyszer, amikor az öltözőben kajáltam, mert lusta voltam bemenni az étkezőbe, bejött a másik fehér tag, akivel bakancsot húztam. Kérdeztem, hogy megy, de eléggé el volt keseredve. Őt a manuálisba tették, de senki nem segít nekik, csak annak a pár embernek, akik kiemelkedően sokat csinálnak. Aztán ezekre tudnak mutogatni:</p>
	<p class="block_4">- Látjátok, hogy meg lehet csinálni? Ha gyorsan dolgoztok, ti is ilyen sokat fogtok keresni!</p>
	<p class="block_4">&nbsp;</p>
	<p class="block_5"><span class="text_1">Mindent összevetve nagyon tré volt ez a három éjszaka! A bakancs feltörte a lábam, de utána a sajátomban is alig tudtam ráállni. Kóvályogtam a kialvatlanságtól. Most azon töröm a fejem, hogy jobb híján visszamegyek a Postára. Ott nem lesz sok pénzem, de csak napi 8 órát kell dolgozni, heti 5 napban. Ehhez képest nyugdíjas állás.</span><span class="text_2"><br class="calibre3" id="calibre_link-108" />
</span></p>
	</div>

<div class="calibre" id="calibre_link-27">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="32" class="block_7" id="calibre_link-109"><a href="http://szertelen.gportal.hu/gindex.php?pg=36966714&amp;postid=1379223" class="text_">KÖZJÁTÉK</a></li>
</ol>
	<p class="block_1"></p>
	<p class="block_2">2017.07.03. 12:04</p>
	<p class="block_3">egy perc pihenő</p>
	<p class="block_4">Ahogy megígértem, vasárnap elindultam Nekóhoz.</p>
	<p class="block_4">Azért mondom, hogy elindultam, mert azon a vonalon sínfelújítás van, és Kökin át kell szállni vonatpótló buszra. Ehhez pedig bármi jó Zuglóból.</p>
	<p class="block_4">&nbsp;</p>
	<p class="block_4">Kökin bementem a pénztárba és információt kértem arra vonatkozóan, hogy honnan indul a pótló busz. A hölgy a levegőbe rajzolt egy karikát.</p>
	<p class="block_4">- Onnan a sarokból.</p>
	<p class="block_4">Hát kösz!</p>
	<p class="block_4">Körbekolbászoltam, de egyik sarokban sem láttam semmi ilyesmit kiírva. Kínomban bementem a plázába, vagy minek hívják. Összefutottam egy apró termetű biztonsági őr nővel, akinek a nyakán a bal oldalon forradás volt. Valaki el akarta vágni rajta az eret hosszában, talán éppen ő maga. Ő sem tudott semmi ilyesmiről, de szívesen beszélt a hajléktalanokról, hogy hogy el tudnak tévedni itt, amikor a vécét keresik. Aztán bevallotta, hogy ő is hajléktalan. Itt bevallottam én is, hogy tkp. az vagyok.</p>
	<p class="block_4">Kisétáltam, hogy körülnézzek, esetleg vegyek valami kaját, és éppen belefutottam két buszba, ami nem kék színű volt. Az egyik már elhúzott, de a másikra kiírták, hogy Dabas. Kérdeztem, hogy mikor indul és honnan.</p>
	<p class="block_4">- Óra tízkor, az egyesről.</p>
	<p class="block_4">Namost NINCS megszámozva Kökin a kocsiállás, úgyhogy megint csak ki kellett találnom, hogy honnan fog menni, de nem izgattam magam különösebben, mert volt még időm.</p>
	<p class="block_4">Közben Neko már többször hívott telefonon, mindannyiszor bemondtam, hogy éppen hol tartok.</p>
	<p class="block_4">Felmentem a plázába kakálni, aztán elkezdtem körbejárni a buszvégállomást. Megtaláltam a két buszt, amit vonatpótlónak tettek be. Ha az volt az egyes kocsiállás, akkor valaki nagyon elcseszte a számozást!</p>
	<p class="block_4">&nbsp;</p>
	<p class="block_4">Dabason már bent állt a vonat. Felszálltam rá, és vártam, hogy menjünk. Többször is elszunyókáltam, félálomban nem tudtam, hogy MÉG nem indultunk el, vagy MÁR odaértünk, esetleg vissza… Később hangokat hallottam, de nem a fejemben, hanem kívülről, bár határozottan a vonat falain belül. Odamentem, és láttam, hogy két fószer ül az üléssor két végében az ablaknál, esznek, és beszélgetnek. Megkérdeztem, hogy ez megy-e Örkény felé, és hogy mikor indul, mire a bal oldali ablaknál ülő közölte, hogy igen, és hamarosan.</p>
	<p class="block_4">Megnyugodtam. Ezek szerint még nem indultunk el. Hátrébb ültem, hogy ne zavarjam őket abban, hogy keresztben átbeszélgessék a vasúti kocsit, és valóban nem ANNYIRA sokára el is indultunk.</p>
	<p class="block_4">Innen már egyszerű volt a mutatvány, három megállóval később leszálltam a vonatról, és kiszédelegtem az állomásépület irányába. Éppen a másik oldalról jött egy csaj biciklivel, aki fellépett a peronra és a leszállókat nézegette. Kiderült, hogy hozzá jöttem.</p>
	<p class="block_4">&nbsp;</p>
	<p class="block_4">Vakrandi volt a javából, akkor láttuk egymást először, bár fényképet váltottunk, de hát tudjuk, hogy az nem az igazi. A szemünk sarkából méregettük egymást, és nem volt ellenünkre, amit láttunk.</p>
	<p class="block_4">Terített asztal mellett dumálgattunk. Rengeteg kaja volt, próbáltam úgy enni, hogy mindennek a negyed-, ötödrészét, hiszen két kisebb gyerkőccel négyen ültünk ott. (Az egyik nagyobb gyerek ott állt mellettünk, ő szegény megállt a fejlődésben kétéves korában egy lejárt szavatosságú BCG oltás miatt, a másik nagy pedig aludt, mert állandó éjszakás. Én ezután a három alkalom után csak tisztelni tudom ezért, nekem legalábbis rohadt nehéz volt.) De aztán kiderült, hogy bátran ehettem volna mindenből amennyit csak akarok.</p>
	<p class="block_4">Csakhogy akkor már késő volt! A leves után alig fért belém valami. Pedig ittunk egy kis páleszt is, ami meghozza az étvágyat, meg sört, ami talán nem annyira, de mondom, én nagyon gyorsan jóllaktam.</p>
	<p class="block_4">Szóval dumálgattunk, dumálgattunk, és kiderült, hogy egy csomó dologban egyezik a véleményünk. Neko megkért arra, hogy maradjak ott éjszakára, és bár másnap reggel 7-kor a Blahán kellett lennem, beleegyeztem.</p>
	<p class="block_4">&nbsp;</p>
	<p class="block_4">Ami ezután történt, az nem tartozik másra. Legyen elég annyi, hogy az asztalnál két középkorú ember ült, a fürdőben meg az ágyban viszont két kölyök hancúrozott. Régen éreztem magam ennyire fiatalnak, és keveset, de pihentetően aludtam.</p>
	<p class="block_4">&nbsp;</p>
	<p class="block_4">Vonattal egy óra lett volna az út, de így kis híján kettőig tartott, amíg felértem. 8 perccel 7 előtt szálltam le a buszról Kökin. Az Iveco 7-kor indul a Blaháról, ezt már csak időgéppel érném el. Felhívtam a külsős főnököt, de csak a hangpostafiókja vette fel. Rámondtam, hogy hogy jártam, és hogy megpróbálok igazolást kérni a MÁV-tól.</p>
	<p class="block_4">Kiderítettem, hogy a pénztár ad ilyesmit, ott viszont azt mondta a hölgy, hogy csak akkor jár, ha késik vagy kimarad a járat. Így, hogy a Neten rajta van, hogy megnövekedett a menetidő, nem adnak.</p>
	<p class="block_5"><span class="text_1">Hát bocs! Minden volt a hétvégén, csak éppen az maradt ki, hogy a Netet böngésszük!&nbsp;</span><span class="text_2"><img src="images/000002.gif" alt="Image" class="calibre5" /></span></p>
	<p class="block_4">&nbsp;</p>
	<p class="block_5"><span class="text_1">Akkor ez most igazolatlan lesz, és az 15 rugó levonással jár. Öregem, ezek nem viccelnek!</span><span class="text_2"><br class="calibre3" id="calibre_link-110" />
</span></p>
	</div>

<div class="calibre" id="calibre_link-4">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="33" class="block_7" id="calibre_link-111"><a href="https://szertelen.gportal.hu/gindex.php?pg=36966714&amp;postid=1379634" class="text_">NINCS MEGÁLLÁS</a></li>
</ol>
	<p class="block_1"></p>
	<p class="block_2">2017.07.06. 17:05</p>
	<p class="block_3">váltott műszak váltott lovakon</p>
	<p class="block_4">A múlt héten nappalos voltam, és az sokkal elviselhetőbb, mint az éjszaka. Ez sem volt valami leányálom, de mindenki azzal vigasztal, hogy majd megszokom. Jó, de addig?</p>
	<p class="block_4">&nbsp;</p>
	<p class="block_4">Sion elment Lengyelországba. Hogy mit keres ott, azt nem tudom. Kérdeztem a lelkészt, meg is mondta, de valahogy nem maradt meg a fejemben.</p>
	<p class="block_4">Aztán a lelkészék is elmentek. Szamonim már korábban átruccant Dél-Koreába. A pásztor anyukája áttételes rákos, és bár befogadta a szívébe az Urat, azért nagy-nagy fájdalmai vannak. Szó volt arról, hogy elmegy a kisebbik fiához Elefántcsontpartra, aztán jön ide, de úgy látszik, nincs kedve utazgatni. Így hát most a menye meglátogatta, de a fia és az unokái is mennek oda.</p>
	<p class="block_4">Egy pár napig Csuin maradt még, megvárta Dorinát, és megtartotta a vasárnap délelőtti istentiszteletet, aztán délután imaóra volt. Sok emberért kellett/lehetett imádkozni. Amikor megkérdezte, hogy nekem kik vannak, akikért kérem, hogy imát mondjunk, azt mondtam, hogy köszönöm, de senki, azokért én már elmondtam.</p>
	<p class="block_4">&nbsp;</p>
	<p class="block_4">Csuin a lelkemre kötötte, hogy öntözzem minden nap a virágokat. Kérdeztem, hogy mi lesz azokkal, amiket a lakásban tartanak. Bezárják az ajtót? Mondta, hogy igen. Akkor, mondom, valakit meg kéne bízni, akinek odaadják a kulcsot. Á, nem, inkább lehozzák a ház mögé, és a csigalépcső alatti peremre teszik őket, amire az ablakom néz, majd ott meg tudom locsolgatni. Felszedegethetném a díszburkolat közül már egyre sűrűbben kikandikáló gazt is, bár igaz, azt lehet, hogy majd ők megcsinálják D-val. A tujáról lepotyogott dolgokat meg söpörjem fel. Egyáltalán, ha látom, hogy kezd piszkos lenni az udvar, söpörjek. Kaptam házi feladatot a lelkésztől, ugye? Nem?? Ő például úgy érzi, hogy az örök életért cserébe, amit Istentől kapott, ez a kis munka igazán csekélység.</p>
	<p class="block_4">Másnap elmentek. Nem szedegették ki a gazt, és a virágokat sem hozták le.</p>
	<p class="block_4">&nbsp;</p>
	<p class="block_4">Bent a csoportvezetőm, a Kati nem valami barátságos velem. A női főnökökben az a tré, hogy vagányabbak akarnak lenni hat pasinál. Pl. valamit nem értek, odamegyek hozzá, és mutatom a PDA-n, hogy nem az van, amit én vártam. Piff-paff, nyomogat rajta egy párat, és persze nem látom, hogy miket.</p>
	<p class="block_4">- Na de hogy csináltad?</p>
	<p class="block_4">- Gyorsan.</p>
	<p class="block_4">Jó, ez mondjuk jópofa, de amikor megint megyek valamivel, és nincs olyan hangulatban, akkor kötözködő hangon megkérdezi:</p>
	<p class="block_4">- Ki volt a mentorod? &ndash; pedig nagyon jól tudja.</p>
	<p class="block_4">- A Dorina, de ő nem tehet róla, hogy hülye vagyok!</p>
	<p class="block_4">Nem hajlandó megmutatni, hogy mit hogy kell csinálni, aztán meg számon kéri, hogy miért nem tudod. Tipikus nő!</p>
	<p class="block_4">&nbsp;</p>
	<p class="block_5"><span class="text_1">Na, kedden volt az első önálló napom! (Miután hétfőn nem tudtam bemenni.) És döntöttem!&nbsp;</span><span class="text_2"><img src="images/000002.gif" alt="Image" class="calibre1" /></span></p>
	<p class="block_4">(Mondjuk ezt az Elefánttól "tanultam".) Vagyis borítottam.</p>
	<p class="block_4">Az úgy volt, hogy jó alaposan telepakoltam a roll-kocsit. Már jóval előbb lejollyzhattam volna (a jolly az, amikor már nem fér több a szekérre, és egy másikon folytatod), de abban reménykedtem, hátha a következő lesz az utolsó, vagy a következő... Hát nem.</p>
	<p class="block_4">Na és fordultam ki az "utcából", csurig rajta a samponok, kencék, ficék, és hát a targoncák kötelezőből mindig dudálnak, amikor kifordulnak a "főutcára", ahogy én hívom. Elég volt egy pillanatnyi megtorpanás, a tehetetlenség meg vitte tovább a kartonokat és dobozokat, aztán PUFF!, földetértek!</p>
	<p class="block_4">Ki kellett mennem szondát fújni a portára, persze 0.00 volt, de ez a kötelező ilyenkor. Addig Kati meg egy pár melós csaj összeszedte a cuccaimat, és majdnem másfél rolli lett belőle. Folytattam a melót, aztán jóidővel később megint lehívtak a portára felvenni a jegyzőkönyvet. Semmi fizetni valóm nem lesz, sőt a Tesconak fizet a biztosító bőségesen, de így kezdeni rögtön az első nap!...</p>
	<p class="block_4">&nbsp;</p>
	<p class="block_4">A hétvégén itthon voltam, nem csináltam semmit. Ahhoz kevés volt az idő, hogy lemenjek Nekóhoz, meg pénzem sincs sok. Ezen a héten éjszakás vagyok, és valahogy a keddről szerdára virradó műszak elég gyorsan eltelt, hála a magasságosnak! Aztán volt egy szabadnapom, ami még gyorsabban elszállt, és van még két éjjelem a héten. Szombat reggel rögtön fel is ülök a vonatra és megyek vidékre, úgy fáradtan, büdösen, ahogy a 12 óra meló után illik.</p>
	<p class="block_4">&nbsp;</p>
	<p class="block_4">Nem tudom, mi van velem, de eléggé össze-vissza ver a szívem. Legszívesebben elmennék vele dokihoz, de ő sem tenne semmit vele. Ezek hagyják megpusztulni az embert, aztán széttárják a karjukat.</p>
	<p class="block_5"><span class="text_1">- De hát már nem volt fiatal! Mit lehet itt tenni?</span><span class="text_2"><br class="calibre3" id="calibre_link-112" />
</span></p>
	</div>

<div class="calibre" id="calibre_link-32">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="34" class="block_7" id="calibre_link-113"><a href="https://szertelen.gportal.hu/gindex.php?pg=36966714&amp;postid=1383096" class="text_">MENŐ LEVÉL</a></li>
</ol>
	<p class="block_1"></p>
	<p class="block_2">2017.08.01. 12:16</p>
	<p class="block_3">blog helyett, amit a lelkésznek írtam</p>
	<p class="block_4">Szia!</p>
	<p class="block_4">Ismét nagyon sok minden történt, amióta utoljára találkoztunk!</p>
	<p class="block_4">A Tesco raktárát ott kellett hagynom, mert nem bírta a lábam a tizenkét órás "sétálgatást" a sorok között, és még a kitaposott biztonsági cipőmben is ökölbe volt szorulva a lábam. Senkinek nem kívánom! Pedig a fizetés aránylag jó lett volna.</p>
	<p class="block_4">Július másodikán - ez vasárnap volt - Örkényben voltam egy facebookos nőismerősömnél. Úgy alakult, hogy rájöttünk, szívesen leélnénk a maradék életünket egymás mellett. Idővel aztán ide is költöztem szép apránként. Gyerekekkel, kutyákkal és macskákkal lakom most együtt, és bár néha igen sok türelem kell az új családomhoz, nem bántam meg, hogy így alakult.</p>
	<p class="block_5"><span class="text_1">Örkény nem egy nagy város, itt nincs is munkalehetőség. Egy vonatmegállóval előbb (Hernád) és utána (Táborfalva) találtam helyet, ahol munkaerőt keresnek. Móni inkább Hernádra szeretett volna küldeni, de ma délelőtt vásárlás közben kaptam egy telefont, hogy a másik munkahelyre, egy présüzembe sürgősen keresnek melóst, mert egy ember betegállományba ment hosszú távra. Ma délután kezdek 2 órakor, ehhez Örkény iskolájánál kell lennem háromnegyed egykor, hogy kisbusszal elvigyenek. Kicsit hirtelen jött, de nem bánom, én úgyis néha elég körülményesen döntök.&nbsp;</span><span class="text_2"><img src="images/000001.png" alt="Image" class="calibre6" /></span></p>
	<p class="block_5"><span class="text_1">A pénz... Hát az a legkevesebb!&nbsp;</span><span class="text_2"><img src="images/000006.png" alt="Image" class="calibre6" /></span><span class="text_1">&nbsp;Egyszer már sikerült félre tennem egy havi albérletpénzt, de hozzá kellett nyúlnom, mert nem volt itthon elég zseton. Most, hogy egy kissé egyenesbe jöttünk és én is dolgozni fogok, már más lesz a helyzet, és valóban elkezdhetek törleszteni. Tehát újra csak a türelmeteket kell kérnem.</span></p>
	<p class="block_4">Remélem, jól telt az időtök, amit Dél-Koreában töltöttetek! Kicsit azért irigyellek benneteket! Szeretek külföldön lenni, de most már az európai munkalehetőségek is elúsztak a számomra, hiszen Móniék nem tudnak velem jönni, egyedül meg mégsem mehetek. Most már Magyarországban kell gondolkodnom, ami gazdaságilag nem a legjobb megoldás. Itthon még az ezer forintos fizetés sem gyakori, és ez a €8.70-es kezdőórabéremhez képest, amit kint kaptam, igen kevés!</p>
	<p class="block_4">Eredetileg a szerdai istentiszteletre szerettem volna felmenni, de ez most elmarad. Talán a vasárnapira fel tudok utazni.</p>
	<p class="block_4">Üdvözlök mindenkit!</p>
	<p class="block_4">&nbsp;</p>
	<p class="block_5"><span class="text_1">Attila</span><span class="text_2"><br class="calibre3" id="calibre_link-114" />
</span></p>
	</div>

<div class="calibre" id="calibre_link-11">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="35" class="block_7" id="calibre_link-115"><a href="https://szertelen.gportal.hu/gindex.php?pg=36966714&amp;postid=1384372" class="text_">MUNKAHEGEK: TESCO</a></li>
</ol>
	<p class="block_1"></p>
	<p class="block_2">2017.08.12. 17:09</p>
	<p class="block_3">vagyis gyógyul az emlékük</p>
	<p class="block_4">Szóval a napi 12 óra nekem borzalmasan sok volt! Érdekes, hogy már hosszú évek óta tisztában vagyok azzal a szabállyal, hogy papucsból egy számmal kisebb, bakancsból vagy csizmából pedig egy számmal nagyobb kell, mégis már a Docdatánál is 42-est kértem és kaptam. Tkp. azóta ment tropára a küllőm.</p>
	<p class="block_4">Így volt ez a Postánál és nemkülönben a Tescónál is. 42-es topogó, és nem bírtam járni. Mikor tanulom meg már végre?</p>
	<p class="block_4">&nbsp;</p>
	<p class="block_4">Azt ugye írtam, hogy a csoportvezetőm megpróbál férfiasan bánni a pasikkal &ndash; meg a nagypofájú csajokkal, akik szó szerint órákat képesek dumálni a sorok között. Aztán Katikám elmegy a műszakvezetőhöz, hogy nem bír velük, és ő odajön és kitol mindannyiunkkal: a napi kvótát felemeli háromezerről ötezerre. Szó se róla, vannak, akik meg tudnak csinálni annyit, de én azóta 70-80%-os voltam, a bögrék meg ugyanúgy szartak bele a munkába. Hát kösz!</p>
	<p class="block_4">&nbsp;</p>
	<p class="block_4">Akikkel „bírt”, mint pl. velem, azokat bezzeg csesztette. Nekem azt vetette a szememre, hogy lusta vagyok végigjárni leállások (szünet) után az „efheteseket”. (Ha olyan helyre mutat a PDA, ahol nincs semmi a polcon, F7 megnyomásával (átugorja) közöljük vele, hogy tévedett. Később visszaküld ezekre a helyekre, hátha feltöltötték azóta. A többiektől láttam, hogy leszarják, és újabb F7-tel átlépik ezeket, de amikor nálam kiszúrta, azt mondta, túl fiatal vagyok a cégnél, hogy ezt megtegyem. Egyébként túl régóta vagyok ott ahhoz, hogy úgy kezeljem a PDA-t, mintha azzal a karomon születtem volna.)</p>
	<p class="block_4">- Férjen már bele az ezer forintos órabéretekbe! &ndash; fröcsögte többször is.</p>
	<p class="block_4">Én meg azon voltam kiakadva, hogy szerinte az egy rugó óránként olyan csodálatosan nagy összeg, hogy azért fájós lábbal naponta meg kell halnom. Könyörgök, az kb. 3 euró! Hollandiában a kezdőórabérem €8.70 volt és nem kellett félnapokat gályáznom!</p>
	<p class="block_4">&nbsp;</p>
	<p class="block_4">Amióta beléptem a Tesco központi raktárába, gyakorlatilag azóta akartam otthagyni. Szép nagy cseppek kerültek abba a bizonyos képzeletbeli pohárba, ami aztán tele is lett.</p>
	<p class="block_4">Aznap, amikor bejelentettem, hogy kilépek, egy karton bóvli whisky nyílt ki a kezeim között, és bár a legalsó polcról szedtem ki, egy üveg elgörbült. Ismét ki kellett mennem szondát fújni, de úgy alakult, hogy nem vettek fel jegyzőkönyvet. Szóval ez a törés szép keretbe foglalta az ott töltött időmet.</p>
	<p class="block_5"><span class="text_1">A zsét rendesen kipengették fizetésnapon. Szokás szerint a parkolóban, mintha csak fegyver vagy kábítószer cserélt volna gazdát. MiZonak is ajánlottam őket, remélem, neki bejön. Ráfér, mert sok a levonása.</span><span class="text_2"><br class="calibre3" id="calibre_link-116" />
</span></p>
	</div>

<div class="calibre" id="calibre_link-35">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="36" class="block_7" id="calibre_link-117"><a href="https://szertelen.gportal.hu/gindex.php?pg=36966714&amp;postid=1384383" class="text_">MUNKAHEGEK: BONTÓMELÓ</a></li>
</ol>
	<p class="block_1"></p>
	<p class="block_2">2017.08.12. 18:02</p>
	<p class="block_3">vagyis gyógyul az emlékük</p>
	<p class="block_4">Elefánt feketemelója éppen jókor jött: már otthagytam a Tescót, de nem volt még új munkahelyem. Egy Máté nevű srácnál kellett vésni, sittet hordani és az odaszállított cuccokat felhordani.</p>
	<p class="block_4">&nbsp;</p>
	<p class="block_4">&nbsp;</p>
	<p class="block_4">Eredetileg Pátyra hívott, hogy az lesz a dolgom, miután falat bontott, be kell zsákolnom a sittet, és ő majd lehordja. Óránként egy rugót keres vele, és ha minden jól megy, azt én is megkapom, de ha nem, hát nem sokkal kevesebbet. Most mégis a Fogarasi útra kellett mennünk. Mint később kiderült, Páty már lecsengett. E. úgy magyarázta, hogy úgysem bírtam volna. Ehhez képest itt is majd’ meghaltam.</p>
	<p class="block_4">&nbsp;</p>
	<p class="block_4">M. egy fiatal srác építési manager képesítéssel. Sokkal jobb formában van, mint én, de mondjuk ez nem egy nagy dolog, nálam mindenki jobb formában van. Kék zsírkrétával bejelölte a falon és a plafonon, hogy hol kell vésni, aztán elment. E. megmutatta, hogy hogy kell dolgozni flexszel és vésőgéppel. Az utóbbit választottam, az nem veszélyes. Volt, ahol kézzel kellett, de nem sok helyen. Ahol végeztünk, bezsákoltuk a lehullott sittet és félretettük, hogy majd levisszük, ha eljön érte a kocsi. Úgy egyeztünk meg, hogy én 9 kilót kapok óránként, mert E. többet &ndash; és jobban &ndash; dolgozik.</p>
	<p class="block_4">Másnapra nekem is megígérte az 1 rugót, mert 3500 kiló árut vártunk, és nincs lift a házban.</p>
	<p class="block_4">&nbsp;</p>
	<p class="block_4">Szerencsére nem mindent kellett felvinni a másodikra, hanem kicsivel több mint a felét a pinyóba szállítottam le. Igen hamar kiderült, hogy a csapnivaló kondícióm és a fájós lábam halálközeli állapotba hozott aznapra. Reggeltől késő délutánig lépcsőztem, fel is, le is, és minden emeletnél össze akartam esni.</p>
	<p class="block_4">Szó volt arról, hogy a jövő hét utáni héten ismét kellene menni E. mellé segíteni, de kerek perec visszautasítottam az ajánlatot. Tudom, hogy szarul bírtam volna, és még azzal is előbbre lennének, ha én nem megyek.</p>
	<p class="block_5"><span class="text_1">A srác iszonyú megértéssel és türelemmel viseltetett irányomban. Mindkettőnket fillérre kifizetett, le a kalappal!</span><span class="text_2"><br class="calibre3" id="calibre_link-118" />
</span></p>
	</div>

<div class="calibre" id="calibre_link-23">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="37" class="block_7" id="calibre_link-119"><a href="https://szertelen.gportal.hu/gindex.php?pg=36966714&amp;postid=1385519" class="text_">MUNKAHEGEK: FŰNYÍRÁS E-NÁL</a></li>
</ol>
	<p class="block_1"></p>
	<p class="block_2">2017.08.21. 11:57</p>
	<p class="block_3">vagyis gyógyul az emlékük</p>
	<p class="block_4">Elefánt tudja, hogy mennyire messze lakom most, úgyhogy úgy kalkulál, hogy Pestig 745, Érdligetig 250 a vonat, oda-vissza kétezer, és ad összesen 5 rugót egy fűnyírásért. Három plusz az utazás. Ez persze addig volt ennyi, amíg megvolt a BKSZ bérletem.</p>
	<p class="block_4">Azért hajlandó a fűnyírásért fizetni, mert azt még én is el tudom végezni, neki meg nagy segítség, hogy legalább azzal nincs dolga. Ugyanis azért lakhat ott, mert mindenféle házkörüli munkát elvégez.</p>
	<p class="block_4">Van a pincéjükben egy kisebb fajta hűtőláda, amibe egy áramszünet alkalmával belerohadt valami komolyabb mennyiségű hús, azóta az egész környéke mérgező. E. belevágott egy köntöst, hogy az majd felszívja az aljáról a levet, de kevés volt, ugyanúgy tocsog a színtiszta fertőben, és a fürdőköpeny is odavan. Mindenáron rá akart venni, hogy vigyük fel a kertbe és öntsük ki, de nem voltam hajlandó hozzányúlni vegyvédelmi felszerelés nélkül, tehát azóta is ott bűzölög.</p>
	<p class="block_4">A nyírásért a fizetést rendesen megkaptam két alkalommal is, de a 25 rugóval Isten tudja, hány hónapja a mai napig tartozik. Most, hogy ritkán járok majd fent, és nem leszek szem előtt, nem lesz olyan égetően sürgős neki, hogy megadja.</p>
	<p class="block_4">&nbsp;</p>
	<p class="block_5"><span class="text_1">Mivel lejárt a bérletem, Zuglóból 1120 Ft a vonatjegy. Ha lenne is pénzem, értelme akkor sem lenne a Budapest bérletnek, mert nem használnám ki. Így viszont jóval drágább egy kanyar Érdligetig és vissza: 1120 Zuglóig, onnan még ha bebliccelek a Keletiig, akkor is jegyet kell vennem a négyes Metróra, ami 350, Kelenföldtől a vonat 310. Ez oda-vissza 3560, így vagy ezeröt a melóért, vagy többet kéne pengetnie, ami viszont lehet, hogy nem éri meg neki. Tehát ez is felejtős.</span><span class="text_2"><br class="calibre3" id="calibre_link-120" />
</span></p>
	</div>

<div class="calibre" id="calibre_link-9">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="38" class="block_7" id="calibre_link-121"><a href="https://szertelen.gportal.hu/gindex.php?pg=36966714&amp;postid=1386023" class="text_">MUNKAHEGEK: LOKÁLOZÁS</a></li>
</ol>
	<p class="block_1"></p>
	<p class="block_2">2017.08.25. 10:39</p>
	<p class="block_3">vagyis gyógyul az emlékük</p>
	<p class="block_4">Szégyen-e, nem-e, fogalmam sincs, mi volt annak az egyesületnek a neve, ahová be kellett lépnem, hogy újságozzak. Vastag paksamétát kellett kitöltenem, hogy felvegyenek a tagjaik sorába. Az első fizuból lehúznak 3 rugót tagdíjra, de kilépésnél visszaadják.</p>
	<p class="block_4">Maga a meló nem volt megerőltető. Metróbejártatoknál vagy forgalmasabb helyeken Lokál nevű újságot kellett osztogatni. Ez a Metro és a Metropol lapok utódja.</p>
	<p class="block_4">&nbsp;</p>
	<p class="block_4">A kezdés igen változatos volt, már csak azért is, mert volt, aki kezdésnél volt ott, volt, aki záráskor, és ha többen voltunk, hát közben is jött egy-két ember. Lépcsőzetes munkakezdés, hátha így ismerős még a szoci időkből.</p>
	<p class="block_4">Az időtartam általában két óra, de előfordult háromórás munkaidő is. A bérek furán alakultak, ugyanis ha egy havi bizonyos óraszámot meghaladtunk, akkor magasabb, ha semmi levonás nem volt, akkor még magasabb lehetett. Így ötszázvalahány és hétszázvalahány forint között volt az órabér, sosem tudtam, mire számítsak.</p>
	<p class="block_4">&nbsp;</p>
	<p class="block_4">Júniusban az első két napon még dolgoztam nekik, de mivel nem tudtam kipihenni magam, maradtam a délutános postai melónál. Jobban fizetett, állandó meló volt, és nem kellett hajnalban kelnem.</p>
	<p class="block_4">Július 10-e előtt kaptam egy egyenüzit Patriktól, hogy ha nem adtam volna le a jelenlétimet, akkor sürgősen pótoljam, mert ez elengedhetetlenül szükséges ahhoz, hogy elszámoljanak, meg hogy nyilatkozzak, hogy hétfőn vagy kedden megyek be a zséért 10 és 17 óra között. Én akkor már a Tescónál voltam, ráadásul nappalos műszakban, tehát a két napból egyik sem volt jó. Visszaírtam, hogy a jövő héten tudnék menni, esetleg küldjék el a bankszámlámra, mivel azt is elkérték belépéskor. Semmi választ nem kaptam. Hívni próbáltam, de nem vette fel a srác, csak a hangposta jelentkezett egy pár csengetés után.</p>
	<p class="block_4">Van egy fiatal nő, az Eszti, aki kijövögetett ellenőrizni, az ő telefonszáma is megvolt. Megpróbáltam felhívni, de ki volt kapcsolva. Erre írtam egy emailt, idebiggyesztem:</p>
	<p class="block_4">&nbsp;</p>
	<p class="block_4">Kedves Iroda!</p>
	<p class="block_4">&nbsp;</p>
	<p class="block_4">Ím, augusztus közepe van, és még mindig nem kaptam meg a júniusi(!) fizetésemet!</p>
	<p class="block_4">Közben leköltöztem vidékre, tartozásaim lettek, munkát találtam... meg még egy csomó dolog történt például a világpolitikában, de a júniusi (VI. hónap) béremet nem kaptam meg eddig. Az egyik telefont nem veszitek fel, a másik kikapcsolva, sms-re nem válaszoltok...</p>
	<p class="block_4">Az Egyesületbe való belépésemkor minden adatot meg kellett adnom, így a MagNet Bankos számlaszámomat is. Kérem, küldjétek el mihamarabb a járandóságomat! Szerintem három (3) munkanap bőven elegendő lesz hozzá.</p>
	<p class="block_4">Üdvözlettel…</p>
	<p class="block_4">&nbsp;</p>
	<p class="block_4">Ez 13-án vasárnap ment el, és láss csodát, hétfőn már fel is hívtak!</p>
	<p class="block_4">&nbsp;</p>
	<p class="block_4">Az a nagy helyzet, hogy múlt héten délelőttös voltam, és hajnali negyed 5-re kellett volna kint lennem az állomáson, hogy elvigyenek dolgozni, de foglalt volt a fürdő (a Ricsi is hajnalban indult dolgozni), én pedig leültem ide, hogy kibontogassam a letöltött filmeket. (A Filmvadászról tömörített állapotban töltöd le a filmeket, és kibontásnál a filmvadasz jelszót kell beírni.) Persze mire észbe kaptam, már késő lett volna elindulnom, ezért &ndash; teljesen logikátlanul &ndash; felvettem a nadrágomat, és visszaültem ide a gép elé. Pótcselekvés. De így itthon maradtam és fel tudtam venni a telefont, amit egyébként kikapcsolok munkaidőben.</p>
	<p class="block_4">&nbsp;</p>
	<p class="block_4">Nem tudom, kié volt a női hang, akivel beszéltem. Tegeztük egymást. Megkérdezte, hogy milyen telefonszámot hívtam, hogy nem vették fel és ki volt kapcsolva. Mondom neki.</p>
	<p class="block_4">- Ja, hát a Patrik nem sokkal utána elment szabadságra!</p>
	<p class="block_4">Meg hogy ki van már írva készpénzre a fizetésem. Ennek ellenére megtenné szívesen, hogy kimegy és befizeti egy bankban, de nincs ott a környéken MagNet Bank. Adjak meg egy olyan bankszámlaszámot, ami normális bankhoz tartozik. Pl. OTP, K&amp;H… Normális? Elmagyaráztam neki, hogy azért döntöttem emellett a bank mellett, mert itt nulla forint a számlavezetési díj, és semmi levonás nincs, csak havi kétszáz forint kártyadíj.</p>
	<p class="block_4">- Szóval be kéne jönnie a pénzért.</p>
	<p class="block_4">Elmeséltem neki, hogy mennyibe kerül nekem egy kanyar Budapestre meg vissza.</p>
	<p class="block_4">&nbsp;</p>
	<p class="block_4">Azt mondta, hogy egy nappal tartoznak.</p>
	<p class="block_4">Egy nap középértéken &ndash; mondjuk 650Ft/óra díjjal - 1950Ft. Ha nem költök semmire, csak az útiköltségre, 460 forinttal mennék haza. Aztán ha hajlandóak lennének kifizetni a másik napot is, ugyanaz az eredmény. A három rugó tagsági díj pedig vagy egy harmadik alkalommal lesz kifizetve, vagy jó esetben a második nappal, esetleg soha…</p>
	<p class="block_4">Ez kb. fél másodperc alatt futott le bennem, másik másfél volt, amíg üres aggyal csak ott álltam, és vártam valami reakciót magamtól. Végül ez szakadt ki belőlem:</p>
	<p class="block_4">- Bassza meg a kurva élet!</p>
	<p class="block_4">- Mi a baj? &ndash; kérdezte.</p>
	<p class="block_4">- Az, hogy most kifizetnek egy napot…</p>
	<p class="block_4">- Ja, most látom, hogy két napot dolgoztál!...</p>
	<p class="block_4">- Két nap, plusz a tagsági díj &ndash; mondtam neki.</p>
	<p class="block_4">Persze rögtön felhomályosított. Hogy hát az nem úgy megy, hogy csak kilépek, aztán jár a tagsági, hanem ki kell tölteni előtte egy lapot. Tehát mindenképpen fel kell mennem Újpestre.</p>
	<p class="block_4">- És akkor kifizetnek mindent?</p>
	<p class="block_4">Megnyugtatott, hogy igen.</p>
	<p class="block_4">&nbsp;</p>
	<p class="block_4">Örkényben valószínű, hogy van vasúti pénztár, de ott soha nem vettem még jegyet. Most is megvártam, amíg jön a kaller, és nála vásároltam.</p>
	<p class="block_4">- Végig kérek egyet, és van BKSZ bérletem. Mindjárt meg is mutatom &ndash; mondtam, és nekiálltam guberálni.</p>
	<p class="block_4">- Hagyja, elhiszem!</p>
	<p class="block_4">- De itt van, mindjárt meg is mutatom! Holnapig még érvényes.</p>
	<p class="block_4">Valamiért 15-ére emlékeztem, de amikor elővettem, derült ki, hogy már tegnap lejárt.</p>
	<p class="block_4">- Nem baj. Bemegy a Nyugatiig, és vásárol egy bérletet.</p>
	<p class="block_4">- Igen…</p>
	<p class="block_4">Nem akartam felhomályosítani, hogy annyi pénzem sincs, hogy jegyet vegyek a metróra, nem hogy bérletet egy hónapra…</p>
	<p class="block_4">Bementem Zuglóig, onnan a Keletibe, és 30-as busszal &ndash; ill. annak A változatával, mert az jött előbb &ndash; Újpest Központig. Onnan a 196-os elvitt a Tímár utcáig. Szerencsére azt nekünk találták ki, csóróknak, mert nem első ajtós, és még ellenőrt sem láttam rajta.</p>
	<p class="block_4">&nbsp;</p>
	<p class="block_4">Kivételesen a lift is működött, így nem kellett két emeletet felkutyagolni. Be kellett csengetni, úgy jutottam be a folyosóra.</p>
	<p class="block_4">Először a két napomat fizették ki, aztán az Esztinél ki kellett töltenem egy nyilatkozatot, hogy kilépek az egyesülettől, és akkor megkaptam a három rugót is.</p>
	<p class="block_4">&nbsp;</p>
	<p class="block_4">Hazafelé menet Városkapunál két nő felszállt, akiket ellenőrnek néztem, így egy megállót le kellett sétálnom, de inkább így, mint magyarázkodva és megszégyenülten busszal. Az Újpesti Áruház aljában a Sparban bevásároltam, itt el tudtam költeni az 5 eurómat, amit Elefánt á 200-ért számított be, amikor kifizetett a fűnyírásért. Onnan vissza ugyanúgy, mint ahogy jöttem.</p>
	<p class="block_4">&nbsp;</p>
	<p class="block_5"><span class="text_1">Mindent összevetve egy budapesti lakosnak, akinek bérlete van, kiegészítésképpen megéri Lokált osztogatni. Meg lehet velük beszélni, hogy napi 3 órát dolgozzon az ember, és ha nem késel, és nem kell sárga csekkeket fizetgetni (mondjuk azért, mert hajléktalan vagy), elég pénzt össze lehet kalapálni. Átmeneti megoldásnak nem rossz.</span><span class="text_2"><br class="calibre3" id="calibre_link-122" />
</span></p>
	</div>

<div class="calibre" id="calibre_link-0">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="39" class="block_7" id="calibre_link-123"><a href="https://szertelen.gportal.hu/gindex.php?pg=36966714&amp;postid=1386986" class="text_">METALLT BÍROD?</a></li>
</ol>
	<p class="block_1"></p>
	<p class="block_2">2017.08.31. 23:40</p>
	<p class="block_3">prés, fúrás, festés, szopás</p>
	<p class="block_4">Örkényben nem találtam munkát, ezért máshol kellett keresni. Két lehetőség volt, az egyik Hernádon egy fröccsöntő műhely. Először ezt hívtam fel.</p>
	<p class="block_4">Az a gond ezzel a hellyel, hogy szinte ugyanolyan messze van az állomástól, mint amennyire messze van vonattal Örkény és Hernád. Van olyan, aki biciklivel jár oda, mert úgy rövidebb. Nekem ugyan van bringám, de Hollandiában, és itt még nem volt érkezésem (értsd: pénzem) másikat venni. A telefonban többek között a bérre is rákérdeztem, de azt mondta, hogy inkább személyesen árulná el.</p>
	<p class="block_4">Amikor ezt elmeséltem Nekonak, azt hittem, megfogtuk az Isten lábát, de lehűtött: más is dolgozott ott, és nem valami jó pénzért.</p>
	<p class="block_4">&nbsp;</p>
	<p class="block_4">A másik verzió egy HumánLabor nevű közvetítőiroda volt, akik Táborfalvára közvetítettek. Ez is a szomszédos település, csak éppen ellenkező irányban.</p>
	<p class="block_4">Innen autóval hoznak-visznek, tehát máris sokkal szimpatikusabb az egész. 840Ft-os bruttó órabérrel vettek fel a Rega-Metall nevű német cég prés-fúró műhelyébe, ami nem egy csúcsfizetés, de hát mit is várhat az ember…</p>
	<p class="block_4">&nbsp;</p>
	<p class="block_4">A humánosok kissé furcsán csinálják a dolgaikat, pontosabban a mi dolgainkat. Pl. hetekig csak telefonban értekeztünk. Azt mondták, a suli melletti sarkon áll meg az autó, ami elvisz. Kint is voltunk időben &ndash; az asszony elkísért -, de sehol semmi támpont. A sulinak melyik sarka? Hívjuk fel a csajt a Humánnál!</p>
	<p class="block_4">Hát az iskola sarkánál! Meg fogjuk látni, ilyen világos színű autó, de nem személykocsi, és nem is autóbusz. Olyan, mint a furgon, csak embereket szállít.</p>
	<p class="block_4">Nekem rögtön Berlin jutott az eszembe, ahol a háziasszonyunk közölte, hogy a Miki vett egy autót, és a milyet kérdésre azt felelte, hogy pirosat.</p>
	<p class="block_4">Végül jött is egy fehér VW, és megállt a sarkon, én pedig megkérdeztem, hogy a Rega-Metallba megy-e. Azt mondta, igen, de legközelebb a Baross utcai buszmegállóban álljak, mert hivatalosan neki ott kell felvennie. Másnap már onnan indultam dogozni, és hazafelé kiderült, hogy megáll a vasútnál is. Ezt elfelejtette mondani a telefondémon, pedig sétálva 4-5 perc, míg a Baross utcáig rohanva is legalább negyed óra volt.</p>
	<p class="block_4">De ott van az is, amikor közöltem velük, hogy élettársi minőségben a két kiskorú és egy fogyatékos gyermek után adókedvezmény jár. Hetekig tartott, amíg kerítettek egy papírt, amit ők kitöltöttek (ugyan 3 helyett 2 gyerekre, de ezt plusz pár nap után sikeresen tisztáztuk), nekünk csak alá kellett írnunk. Szintén hetekbe került, amíg kaptam tőlük egy melósgatyát, ami kb. olyan széles, mint amilyen hosszú &ndash; pontosabban rövid.</p>
	<p class="block_4">&nbsp;</p>
	<p class="block_4">Az első két héten délutános voltam, és már kezdtem örülni, hogy ez így is marad, de sajnos ottfelejtettek a másik brigádban, és a harmadik héten már reggelre jártam, ami hajnali négy órás ébredést jelent. Borzalmas! De… a csütörtöki napon átraktak a festőüzembe, és lényegesen jobban telt el a napom. Ráadásul 1010Ft-os órabért adnak ott a melósnak, ami szintén sokkal frankóbb, mint odaát.</p>
	<p class="block_4">És láss csodát, a negyedik héttől ott húztam az igát!</p>
	<p class="block_4">&nbsp;</p>
	<p class="block_4">Az első szerződés félévre szólt, de a mai nappal megújították, és most már csak 30 napra szól. Tehát állandóan próbaidőn vagyok, így akár indok nélkül is kirúghatnak bármikor.</p>
	<p class="block_4">Az első hetem élből kedden kezdődött, de hát akkor volt elseje, a második héten már ki sem voltam írva, azt mondták, maradjak otthon és várjam a telefont, hogy mikor van rám szükségük. Ez kedden jött, tehát a hetem szerdán kezdődött. A harmadikon elkéstem, és azt hazudtam, hogy hasmenésem van. Most olyan tréül voltam (hőemelkedés, végtagfájdalmak), hogy lemondtam a pénteket. Egyedül a negyedik (a múlt) hetem volt teljes.</p>
	<p class="block_4">20-ára lehet előleget kérni, és mivel ez vasárnapra esett, telefonos egyeztetés után hétfőn hoztak nekem 20 rugót. Persze más is kért, egyáltalán nem voltam egyedül a pénzproblémámmal. Szóval elmondhatom, hogy a múlt hetem teljes hét volt.</p>
	<p class="block_4">&nbsp;</p>
	<p class="block_4">&nbsp;</p>
	<p class="block_4">Persze nem volt felhőtlen ez a hónap. Éppen a „legteljesebb” hetemen egy Kriszta nevű nővel kellett leszednem a festett és kemencében kezelt munkadarabokat. Ő és egy Pista nevű tag eldöntötte, hogy kikészítenek, és amikor nagyobb tétel érkezett, meghajtottak, mint Singer a találmányát. Ők megszerezték már a kellő rutint, de én totál kezdő voltam itt, és kihasználták a tapasztalatlanságomat. Adták az ívet, sürgettek, ócsároltak, hogy milyen lassú vagyok… Szóval irtó szarul éreztem magam egész héten.</p>
	<p class="block_4">Már hétfőn megjegyezte a csaj:</p>
	<p class="block_4">- Na, ha letelik ez a hét, úgy elmész innen, mint a pinty! &ndash; és nevetett hozzá.</p>
	<p class="block_4">- Nem kell hozzá egy hét! &ndash; vágtam vissza mogorván. Ő rögtön átment a másik oldalra, ahol felteszik a „járatra” a festeni való munkadarabokat, és örömmel elújságolta a Pistának. Örülök, hogy maradéktalan örömet tudtam szerezni nektek, büdös parasztok!</p>
	<p class="block_4">A járat meg egy körbe-körbe futó szalag rengeteg akasztóval úgy cirka két és fél méter magasban.</p>
	<p class="block_4">&nbsp;</p>
	<p class="block_4">Van egy hegesztő srác itt Örkényben, aki már vagy öt éve dolgozik ott, és ő mondta, hogy egyre kevesebb a megrendelés, sőt a pénzesebbeket lenyúlják a főnökök a saját műhelyeik számára. Ezek után sűrűn elő fog fordulni, hogy otthon hagyják a külsősöket, hogy várjanak a telefonra. Talán még hetekre is. Talán jobb lenne a Vasút mellett dönteni?</p>
	<p class="block_4">&nbsp;</p>
	<p class="block_4">Ez pedig onnan jött, hogy Lajosmizsén voltam üzemorvosnál dr. Szabó Bélánál, amikor visszafelé menet az állomáson a váró ajtaján láttam meg egy kiírást, miszerint váltókezelőket keresnek. Megérdeklődtem, hogy hogy megy ez, és azt mondták, hogy előbb egy hosszabb orvosi vizsgálaton kell túljutni a budapesti MÁV Kórházban. Valószínű, hogy ez két napig is elhúzódik. Ha itt megfelelek, akkor elkezdődik egy féléves tanfolyam, ami alatt már megkapom a fényképes igazolványt, ami ingyenes utazást jelent, és nem csak az országban, hanem egész Európában!</p>
	<p class="block_4">Ezalatt minimálbért kapok, de ha minden vizsgán átmentem, mint váltókezelő hazaviszem a 150-160 rugót havonta. Ebben persze benne van már az Erzsébet utalvány is.</p>
	<p class="block_4">A dolog egyetlen szépséghibája az, hogy akik vizsgáztatnak, azok egy külsős cég, és nem szégyenlősek, mert Mizsén az állomásfőnöknő a saját fülével hallotta, hogy azon versenyeztek, hogy ki buktatott meg több tanulót. Őt egyébként egyszer a piros és vörös szavak helytelen használata miatt húzták meg. Ugyanis ha a vasút felé ég ez a lámpa, akkor az vörös, ha viszont a közút felé, akkor piros. Na menjenek a kurva anyjukba!</p>
	<p class="block_4">Az időbeosztás olyan, hogy havi 15 munkanap van, felváltva nappali és éjszakai 12 órás műszakban. Ami efölött van 1-2 nap, az túlóra, és úgy is van elszámolva. Az egyik váltókezelő saját bevallása szerint mivel a szabadnapjain maszekol, a váltókezelő házban piheni ki magát. Szóval eléggé csábító, hogy nem kell lejárnom a lábam ahhoz, hogy kissé jobban keressek. És akkor még nem tudtam, de adókedvezménnyel természetesen sokkal jobban keresnék a többieknél.</p>
	<p class="block_5"><span class="text_1">Persze ehhez minden megmérettetésen jól kell szerepelnem.</span><span class="text_2"><br class="calibre3" id="calibre_link-124" />
</span></p>
	</div>

<div class="calibre" id="calibre_link-33">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="40" class="block_7" id="calibre_link-125"><a href="https://szertelen.gportal.hu/gindex.php?pg=36966714&amp;postid=1387455" class="text_">ELŐZMÉNYEK</a></li>
</ol>
	<p class="block_1"></p>
	<p class="block_2">2017.09.04. 18:13</p>
	<p class="block_4"><span class="text_6">Ha felmentek az első&nbsp;</span><a target="_blank" href="http://idegenek.mindenkilapja.hu/" class="text_7">blogoldalamra</a><span class="text_6">, és megálljátok hányás nélkül a sok rohadt reklámot, ahol elhízott férfipocaktól a porló gombás körmökig minden van, a felső menüsorból a legelső (Szevaszka) így kezdődik:</span></p>
	<p class="block_4">&nbsp;</p>
	<p class="block_4">Hogy mi elözte meg ezt az utazást, azt mindannyian tudjuk. Most nem is térnék ki rá. A lényeg az, hogy kint vagyunk.</p>
	<p class="block_4">&nbsp;</p>
	<p class="block_4">De ez így nem igaz. Annak idején, akik kedvéért egyáltalán elkezdtem blogot írni, természetesen tisztában voltak azokkal a körülményekkel, ami odáig vezetett, de ez a pár ember már közel sem biztos, hogy emlékszik a korabeli tényekre, vagy ma is olvas engem. A mai olvasók meg nem ismerhetik. Most megpróbálom nagy vonalakban összeszedni a dolgokat, talán ez is elég tanulságos lesz.</p>
	<p class="block_4">Hogy hogy nem kell vezetni az életedet.</p>
	<p class="block_4">&nbsp;</p>
	<p class="block_4">&nbsp;</p>
	<p class="block_4">Bő 42 évig laktunk a Belvárosban. (Félreértések elkerülése érdekében a budapesti Belváros kizárólag az V. kerületben fekszik, amit neve is mutat: Belváros-Lipótváros. Tehát ne dőljetek be pl. olyan hazug hirdetéseknek, hogy a Divatcsarnok a Belváros szívében található, mert ebből csak a névelők meg az áruház neve az igaz, semmi más!) És ez ma is az egyik legdrágább hely városi, de akár országos szinten is. Az is marad, semmi kétség!</p>
	<p class="block_4">Más kérdés, hogy miután fater ’86-ban végre elhalálozott, mi meg a bátyámmal egyre nehezebben találtunk melót, muter roki-, később öregségi nyögdíjából próbáltunk éhen halni. Ne tudjátok meg, milyen rohadt időszak volt! Napközis menza stílusú ételeket kotyvasztott szegény asszony, mert a sárga csekkek kifizetése után valóban csak kabátgombok maradtak. Hiába tudott jól főzni, a szar alapanyagokból csak szar kajákra futotta. Visszatérő fogás volt a főtt rizs a legolcsóbb húskonzervutánzattal. Már a szagától felfordult a gyomrunk! Manapság, amikor többnyire azt ehetek, amit szeretnék, ezerrel próbálom elfelejteni azt a sötét időszakot.</p>
	<p class="block_4"><span class="text_6">Természetes hát, hogy nem felújítani, hanem simán kifesteni/tapétázni is alig tudtuk a kecót. Mégis felragyogott a napocska, amikor egy cég úgy döntött, hogy a Bécsi utcát és környékét alaposan kipofozzák. (Erről&nbsp;</span><a target="_blank" href="http://epiteszforum.hu/lefedett-divat-utca-a-belvarosi-deak-ferenc-utcaban" class="text_7">itt</a><span class="text_6">&nbsp;is lehet olvasni némi adalékot.)</span></p>
	<p class="block_4">&nbsp;</p>
	<p class="block_4">A mi házunk a 19-es volt, itt egy kétszobás kégliben laktunk, és az Immobilia többször is tartott lakógyűlést a pincénkben. Ilyenkor nagyon gazdag asztalt terítettek az egyik főnök egyik étterméből származó falatokkal és üveg finom piákkal, amikhez persze rendszerint a duma után volt illő hozzányúlni, de idővel már a gyűlés megnyitása után is oda-odasomfordáltak a lakók és teli pofával ellenezték a cég ötleteit. Nem voltam egyedül, amikor kis üveget vittem le, hogy a „maradék” Johnny Walkerből megmentsek pár decit.</p>
	<p class="block_4">A ház közös képviselője, akit fogalmam sincs, hogy tulajdonképpen ki választott meg, egy Romániából ideköltözött középkorú fószer volt, és a feleségével a másfél szobás régi házmesterlakásban lakott. Ez egy sötét lyuk, soha nem sütött be a Nap, de ők gondoskodtak az öregkorukról, amennyiben éveken át nyúlták a ház pénzét. Olyan elszámolást adtak, hogy „2&nbsp;300&nbsp;000 Ft = 2&nbsp;300&nbsp;000 Ft-tal”. De elfelejtették részletezni, hogy mennyi pénzt mire költöttek, így könnyű volt a saját zsebüket megtömni. És miután útban voltak az utcaszinti üzletsor kiépítésének, nem tudtak annyit kérni a cégtől, amit ők ne fizettek volna ki. Mégis beérték aránylag kevéssel: két lakásért elköltöztek. Az egyikben ők laktak, a másikat pedig kiadták.</p>
	<p class="block_4">Ez szöget ütött a fejünkbe. Mint később kiderült, mindhármunknak külön-külön. A cégnek aranyat érne még néhány lakás, hiszen a lakógyűlésen a részvételi százalékuk megnövekedne, vagy meg is haladná az 50%-ot, így azt tehetnének az egész házzal, amit csak akarnak. Persze árulásszámba menne ilyen úton átpasszolni nekik a többségi jogot, de mégis… és még sok pénz is jönne…</p>
	<p class="block_4">&nbsp;</p>
	<p class="block_4">Most vissza a 60-as évekbe!</p>
	<p class="block_4">64 szeptemberében költöztünk oda, és az ablakból ráláttunk az Engels tér egy szeletére. Addig valami bűnöző faszi kezében volt, de amikor eltűnt &ndash; sittre ment, vagy disszidált, sosem tudtam meg -, a bátyámnak adta át. Ő lett a főnök, én pedig a főnök öccse. Kényelmes pozíció volt.</p>
	<p class="block_4">Gondoljunk bele egy percre, milyen profillal kell rendelkeznie valakinek, hogy egy téri galeri főnöke legyen! Hát igen… Ezzel szemben ott voltam én, a viráglelkű kis hülyegyerek, akinek soha semmit nem mondtak el, nem vittek sehova, nem tanítottak verekedni, hiszen védett állat, a főnök öccse! A széltől is óvni kell!</p>
	<p class="block_4">Apánk elég kegyetlen volt, az idősebb fia nem kevésbé. Ha valami nem úgy ment, ahogy ők elképzelték, akkor azt hitték, ha jó hangosan kiabálnak, az azt jelenti, hogy nekik van igazuk. És hát okos enged alapon, mint tudjuk, már régóta a szamarak irányítják a világot.</p>
	<p class="block_4">Nem is tudom ezt részleteiben elmondani úgy, hogy megfelelően átjöjjön, mennyire lehetetlen volt nekik ellentmondani! Persze fater volt az alfahím, a bátyámat is rendszeresen verte, de amikor nem volt otthon, vagy pláne a halála után, a bátyám a méltó utódja lett. Egy ideig ugyan nagyanyánk lakásásban élt, de aztán eladta egy gurigáért, ebből tudtuk megvenni a kéglit, amikor a gengszterváltás után felajánlották.</p>
	<p class="block_4">Mindegy. Kérlek, higgyétek el, hogy lehetetlen neki ellent mondani! Csak mérhetetlen haragját lehetett kivívni.</p>
	<p class="block_4">A térre járt egy fiatal csaj is, aki egész korán, talán 14 évesen pattant meg otthonról. Persze a bátyám nyúlt bele először a bugyijába, de végül a Vanics Gyuszinál kötött ki. Ott is rengeteg probléma volt vele, de legyen elég, hogy hosszú-hosszú éveket töltött betörők között, és megszokta, hogy a nagy pofájával és rafináltságával velük szolgáltassa ki magát. Ő persze egyik balhéban sem volt benne, de nem is volt rá szüksége. Aki újított valamit, az feldobta, hogy mindenkinek jusson, és Juliskám leszedte a fölt a tejről, abban hiba nem volt!</p>
	<p class="block_4">Ez a fúria 2007-ben egy békásmegyeri ingatlanközvetítő irodánál dolgozott, és maximálisan tisztában volt azzal, hogy hol és mennyi hitelt lehet felvenni lakásvásárlásra, -felújításra.</p>
	<p class="block_4">&nbsp;</p>
	<p class="block_4">Tehát 2k7-ben vagyunk, és bratyó eljárogat Gyuszikámmal fusizni. Minden melót elvállalnak, amit lakásban el lehet végezni, Gy. még számlát is ad, ha kell. Gurul a szekerük, két autója is van a Vanics családnak. A nagy ember egyszer azzal jön haza, hogy van egy terve, hogy lehetne felújítani a kéglit, sőt még meg is gazdagodni.</p>
	<p class="block_4">A terv egy kissé bonyolult, mint minden, ami női fejben született. Ugyanis rögtön levágtam, hogy Julis ötlete volt az egész. Fel kell venni a lakásra hitelt, de abból a pénzből Békáson egy másikat venni, mert a panel még mindig olcsó. Ha ez megvan, arra a lakásra is fel kell venni hitelt, és abból felújítani valamelyiket, mondjuk a belvárosit, azt kiadni, és a befolyt pénzből idővel felújítani a frissen vásároltat is. Anyám ezt leegyszerűsítette:</p>
	<p class="block_4">- Nem, kisfiam, el kell adni ezt a lakást, és kell venni egy olcsóbbat, amit nem kell felújítani. Úgy kell intézni, hogy maradjon egy pár millió, mert nincs munkátok, és nagyon kell a pénz.</p>
	<p class="block_4">Az, hogy ezt rögtön rávágta, mutatja, hogy nem csak nekem ütött szöget a fejembe a Batári család kiszállása a társasházunkból. Viszont ő végig is gondolta, ellentétben velünk.</p>
	<p class="block_4">- És mit szólnának a házban? &ndash; akadékoskodtam.</p>
	<p class="block_4">- Tényleg érdekel? &ndash; kérdezte anyám kissé ingerülten.</p>
	<p class="block_4">&nbsp;</p>
	<p class="block_4">Innen ment minden, mint az ágybaszarás. Bratyó ismerte azt a főnököt, akinek étterme meg bárja volt, és szólt neki, hogy a miénk is eladó. Amikor rákérdeztek az árra, anyám 30 milliót mondott. Ők 29-et, már csak sportból is, mi pedig beleegyeztünk. Azt hittük, megfogtuk az Isten lábát!</p>
	<p class="block_4">A nőszemély két kéglit mutatott Békáson, érdekes módon az Őszike utcait vettük meg 15.9-ért. Ez egy földszintes, háromszobás kecó volt &ndash; végre életemben először lett egy külön szobám! -, és kiderült, hogy sréh vizaví jobbra laknak Vanicsék fent a már nem is emlékszem, hogy hányadikon.</p>
	<p class="block_4">Micsoda véletlen!</p>
	<p class="block_4">Anyám megnézte, és szinte térden állva könyörgött a nagy pengének:</p>
	<p class="block_4">- Édes kicsi fiam! Nagyon rendben van ez a lakás! Nem kell felújítani! Maximum egy tisztasági festés, de inkább azt sem! Nagyon kell a pénz!</p>
	<p class="block_4">- Azt én majd tudom! &ndash; zárta le a gyökér ingerülten, és anyámmal valahogy úgy éreztük, hogy Isten lába kicsúszik a kezünkből.</p>
	<p class="block_4">&nbsp;</p>
	<p class="block_4">Bratyókám már az első pillanattól költekezett. Egyszer egy hatalmas tömött szatyorral jött haza, és büszkén mutatta saját magán és a tatyóban az 501-es Levi’s cuccokat. Aztán képes volt megkérdezni:</p>
	<p class="block_4">- Miért nem vásárolsz magadnak valamit, tökfej? Öltözz már fel rendesen!</p>
	<p class="block_4">Teljes testtel fordultam felé a számítógéptől és a szemébe nézve mondtam:</p>
	<p class="block_4">- Mert nincs rá pénzem.</p>
	<p class="block_4">Ezen eltöprengett egy ideig, aztán kifordult a kisszobából.</p>
	<p class="block_4">Más alkalommal bejött és megkérdezte:</p>
	<p class="block_4">- Na, milyen érzés milliomosnak lenni?</p>
	<p class="block_4">Szintén hasonló módon fordultam felé.</p>
	<p class="block_4">- Nem tudom.</p>
	<p class="block_4">A reakció ugyanez volt. Egyetlen fillért sem adott, és kifordult a cellából.</p>
	<p class="block_4">&nbsp;</p>
	<p class="block_4">Muter közben rosszul lett, ágynak esett, és nem hagyta, hogy dokit hívjunk hozzá. Amikor mégis megtettük, ő rögtön beutalta a kórházba, ahol kiderült, hogy rákos. A tüdejéből indult ki, de hamar áttért mindenhova.</p>
	<p class="block_4">&nbsp;</p>
	<p class="block_4">Gyuszikám kölcsön (vagy bérbe?) adta az egyik kocsiját, ami egy kissé régebbi típusú Audi volt. Nem feltűnő, és kis fogyasztású, de erős autó, én például bármikor elfogadtam volna. De engem senki sem kérdezett.</p>
	<p class="block_4">A zsetont három vagy négy részletben kaptuk meg, kápéban, mert senki nem akarta, hogy nyoma maradjon. Nagy naivság volt, hiszen a bejegyzések változása a Földhivatal könyveiben eljutottak a NAV-hoz is. Ugye nem kell mondanom, hogy akkor láttam a pénzt, amikor megszámoltatták velem? Utána vissza kellett adnom a bátyámnak, aki hanyag mozdulattal zsebre gyűrte, és elment vásárolni Juliskámmal.</p>
	<p class="block_4">Vásárlás? Jóval később vallotta meg nekem, hogy ilyenkor hol egy hotelban, hol egy erdei úton állnak meg dugni, de volt, hogy a belvárosi kéglibe mentek vissza. Persze mindig vettek is valamit, részben alibiből, részben meg a nőszemély imád költekezni. A bátyám végülis nyitott egy bankszámlát és bepakolta oda a zsét, hogy ne kelljen otthon hagynia azt a néhány milliót, amit nem akarnak aznap elkölteni, még a végén belepiszkáltam volna. De a dög nem bírta elviselni, hogy nem az ő kezén megy át minden fillér, és amikor sorra kerültek a pénztárnál, hanyag mozdulattal nyújtotta a kezét, és negédes mosollyal kérte:</p>
	<p class="block_4">- Apucika! Add ide a kártyát!</p>
	<p class="block_4">Gyulám meg addig egy pár régi haverral az új kéglit reparálta tök gyanútlanul.</p>
	<p class="block_4">&nbsp;</p>
	<p class="block_4">Persze a Deákból előbb kellett kiköltöznünk, mint ahogy kész lett volna az Őszike, és addig Gyuláéknál laktunk. Mint kiderült, januárig kellett várni, hogy befejezzék a felújítást. A bátyám úgy tervezte, hogy Karácsonyra kész lesz minden, de hát ember tervez… Láttam, hogy hogy ömlik ki a négy kézből a sok-sok millió, közben a rákos anyám a budai tüdőszanatóriumban, a hülye bátyám kétszer is lefizette a dokit, hogy hadd maradjon még, pedig ők nagyon szerették volna kirúgni, hogy ne az ő statisztikájukat rontsa, ha meghal végre.</p>
	<p class="block_4">Közeledett az év vége, és drága Juliskám kérdezte, hogy mit kérek Karácsonyra. Mondtam, hogy semmit, közben hangtalanul sikoltoztam magamban, hogy az anyámat. Végül a szülinapom utáni napon hazahozták &ndash; akkor már a sajátban laktunk -, de egyedül a klotyóra sem tudott kimenni. Nem sokkal rá már velem sem. Ők persze leszarták, nekem kellett kiganéznom alóla. Kizárólag új lepedőre adtak pénzt, mert minden alkalommal kidobtuk, nem mostunk ilyesmit. Direkt elszámoltam minden visszajáróval, egyszer sem mondták, hogy tegyem el. Még azt is nekik kellett elkölteniük. Ugyanis továbbra is naponta jártak el vásárolni mindenfelé, míg nekem otthon kellett maradnom és meg kellett próbálnom beleerőltetnem valami kaját. Semmit nem tudott lenyelni, azt is kifosta.</p>
	<p class="block_4">Pia mindig volt otthon, én pedig szépen rájártam. Tudjátok, stressz oldás. Pillanatnyilag jó ötletnek látszott. Aztán amikor láttam, hogy mennyire rossz bőrben van, egyszerűen abba hagytam az italt. Nem tudtam másképp tiltakozni ellene. A vedelés nem segített, hát absztinens lettem, de továbbra is ideges voltam és minden nap arra keltem fel, hogy kilátástalannak láttam a helyzetet.</p>
	<p class="block_4">Ráadásul időközben leányszöktetés címén odaköltözött a némber, és be is jelentettük. Még bratyó is megjegyezte, hogy lehet, hogy most nagy marhaságot csinál. Ebben az egyben nagyon is egyetértettem vele.</p>
	<p class="block_4">&nbsp;</p>
	<p class="block_4">A békási dokinő össz-vissz kétszer volt kint. Megvizsgálta anyámat, ha ugyan vizsgált rajta valamit is, majd derűsen közölte, hogy semmit nem tud vele kezdeni. Amikor másodszor is kint volt, panaszkodtam neki, hogy nem jó a közérzetem, és anyám vérnyomásmérője szerint magas a tenzióm. Ő is megmérte, közölte, hogy valóban, kiszedett egy gyogyit muter arzenáljából és a kezembe nyomta, hogy azt szedjem.</p>
	<p class="block_4">Azóta már másféle gyógyszert szedek magas vérnyomás ellen, sőt már kétfélét is. A bátyáméknak köszönhetem, hogy életem végéig ezeken kell élnem.</p>
	<p class="block_4">&nbsp;</p>
	<p class="block_4">Anyám a névnapom előtti nap halt meg. Vagyis bárhogy számolom, 9 napig volt otthon, de nekem legalább 9 évnek tűnt. Életem legsötétebb időszakának legpocsékabb szakasza volt!</p>
	<p class="block_4">&nbsp;</p>
	<p class="block_4">Nem bírtak magukkal, két héttel a temetés után már házasságkötés és lakodalom. A meghívottak fele ha eljött, ők is soknak találták az ifjú pár önzését és közönyét.</p>
	<p class="block_4">&nbsp;</p>
	<p class="block_4">Egyre rosszabbra fordultak a dolgok. A bátyám szépen eltervezte, hogy a Duna felőli oldalon a piacon bérel egy standot, és tejet fog árulni, mert azt addig nem lehetett kapni, a hegy felőli oldalon pedig kibökött magának egy üzlethelyiséget, ahol Izsákról felhozott bort árult volna elvitelre. A nőjének szánt egy virágboltot, mert neki virágkötő szakmája volt. Talán nem is kell mondanom, hogy ebből semmi, de semmi nem valósult meg. A nagy penge, aki aztán mindent és mindenkit úgy ismert, és őt már nem lehetett semmivel megvezetni, ráhagyott mindent erre a ribire, és hagyta, hogy a legutolsó fillérig mindent elverjenek. Még partner is volt benne.</p>
	<p class="block_4">Amikor a hiperszuper hűtőben is már csak a szél süvített, mert kajára sem volt zsé, kitalálták, hogy bejelentenek feketén abba az ingatlanirodába, ahol már mindketten alkalmazásban álltak. Egyszer voltam bent velük, bratyó internetezett, a neje telefonált. Persze magánügyben. Semmit sem dolgoztak. Egy ilyen munkahely nekem is jól jött volna, de engem ebben sem kérdezett senki. Be is csak azért jelentettek, nyilvánvalóan közokirat-hamisítás útján, hogy felvehessünk jelzáloghitelt.</p>
	<p class="block_4">Nem tudom, hogy csinálták, de kb. annyit kaptunk, mint a kégli vételára volt. Persze nyilván megdobta az árat a felújítás, de mivel erről nem sok számla volt, nem tudom, mennyivel lett drágább.</p>
	<p class="block_4">Telt-múlt az idő &ndash; meglepően rövid idő -, és ismét nem volt egy fillér sem! Ez valami gonosz varázslat, hogy ezek mennyire nem törődnek semmivel! Én továbbra sem kaptam egy büdös vasat sem, de ők ketten is olyannyira profin el tudták tapsolni a pénzt, bármennyiről is volt szó, hogy azt valóban tanítani kellene!</p>
	<p class="block_4">&nbsp;</p>
	<p class="block_4">Szóval igen hamar kiderült, hogy nem képesek még a napi kajára valót sem előteremteni, így a hátam mögött megbeszélték a providentes ügykezelővel, hogy meglátogat, hogy felvehessek kölcsönt.</p>
	<p class="block_4">Én!</p>
	<p class="block_4">Nekem azt mondták, hogy amikor kijön a tag és elbeszélget velem, másfél milliót fogok kapni. Hála Istennek, csak hetven-nyolcvanezer forintot hozott magával, azzal a jelszóval, hogy nem akart még egyszer kijönni. Megszámolta a pénzt, odaadta nekem, én is megszámoltam, és letettem az asztalra. Ebben a pillanatban megjött az ifjú pár, szélesen mosolyogva köszöntötték az ürgét, majd amikor elment, kijöttek, felmarkolták a lét az asztalról és elmentek vásárolni. Az egész nem tartott két percig attól a pillanattól kezdve, hogy előkerült a táskából a zseton.</p>
	<p class="block_4">Később ez megismétlődött a nagy emberrel, de ott már több jövedelmet hazudtak be (hivatalosnak tűnő papírral!), mert ő száz rugó felett kapott. Nekem semmi jövedelmem nem volt, tőlem nem várhatták azt, hogy törlesszek, de ők sem tették. Sőt, sosem felejtem el, mit talált mondani a némber:</p>
	<p class="block_4">- Nem tartanánk itt, ha az Attila elment volna dolgozni!</p>
	<p class="block_4">Ó, igen! És havi több millió forintot keresnék, és persze mindent a lábaik elé szórnék!</p>
	<p class="block_4">Hát anyád!</p>
	<p class="block_4">&nbsp;</p>
	<p class="block_4">Amikor én dobtam fel az ötletet, hogy ki kéne menni külföldre, minden voltam, csak épeszű ember nem. Hogy olyan nincs, hogy valaki kimegy, talál munkát és pénzt keres. Főleg nem annyit, hogy megéljen belőle, annyit pedig végleg nem, hogy még félre is tegyen belőle. Na, aztán amikor ők hallották valami hülye haverjuktól, behívtak a szobájukba, és úgy magyarázták, hogy ez az egyetlen helyes út, mintha ők találták volna ki. Közöltem velük, hogy engem nem kell meggyőzni, és otthagytam őket. Elkezdtek hirdetéseket böngészni a Neten külföldi melóval kapcsolatban.</p>
	<p class="block_4">Ezzel nagyjából egy időben megbíztak azzal, hogy az együtt vásárolt két egyforma Nokiájukat eladjam. Kihasználtam az alkalmat, és kiírtam a küldött és kapott sms-eket. Szörnyű helyesírásuk van, mind a kettőnek! Mint két szellemileg visszamaradt hülyegyerek. És ezek nyúltak le minden lét! Gyűjtöttem az időközben elhangzott beszólásaikat is, és annyi anyag összegyűlt, hogy abból már nyithattam volna egy külön weboldalt, ahova az összes piszkosságukat kitehettem volna. Érdekes módon a gyermekeim mentették meg őket ettől a szégyentől.</p>
	<p class="block_4">&nbsp;</p>
	<p class="block_4">Ugyanis a válás után az exem leköltözött Gyömrőre a három közös kölykünkkel (egy fiú, két lány). Az utánam következő volt férje is csinált neki egy lányt, és bármit vittem le oda a ruhaneműtől a CD/DVD lemezekig, annak mind lába kélt. Ez egy igazi fekete lyuk!</p>
	<p class="block_4">És azok a lemezek, pendrive-ok, amiken ezek a lementett dolgok voltak, közöttük a kiírt sms üzenetek is, nyomtalanul tűntek el. Ott, ahol ennyi gyerek van, és időről időre bulikat is tartanak, ebben semmi csodálatos nincs. Nem is találtam csodálatosnak!</p>
	<p class="block_4">&nbsp;</p>
	<p class="block_4">Még egy kis pénzt azért ki lehetett facsarni a lakásunkból! El lehet adni így is, hogy teher van rajta.</p>
	<p class="block_4">Sikerült is találniuk egy háromtagú családot, akik megvették volna. Egy gond volt csak, méghozzá az, hogy az ő bankjuk csak akkor adott volna nekik kölcsönt, ha mi előbb kifizetjük a mi bankunkat.</p>
	<p class="block_4">Azt azért sikerült elérni, hogy adjanak ötmilliót, és megkapták a lakáskulcsot. Ez a két görény ennél jobb üzletet még nem csinált!</p>
	<p class="block_4">Az 5 gurigából százezret kaptam, hogy keressek egy albérletet, amíg le nem fixálják a külföldi utat. Ennyi jutott nekem az ötven millióból. Ugyanis évekkel később a Holdudvarban egy kolléganőmtől hallottam vissza, hogy a bátyám ezt mondta neki:</p>
	<p class="block_5"><span class="text_1">- Ötven millió! Ötven milliót tapsoltunk el!</span><span class="text_2"><br class="calibre3" id="calibre_link-126" />
</span></p>
	</div>

<div class="calibre" id="calibre_link-24">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="41" class="block_7" id="calibre_link-127"><a href="https://szertelen.gportal.hu/gindex.php?pg=36966714&amp;postid=1388083" class="text_">FORRÓ SPÉN</a></li>
</ol>
	<p class="block_1"></p>
	<p class="block_2">2017.09.10. 09:09</p>
	<p class="block_3">még egy kis Metall</p>
	<p class="block_4">Tehát először a prés/fúró üzembe kerültem. Nem mondom, hogy nem láttam azelőtt présgépet, de sosem dolgoztam rajta. Most az első három héten bepótoltam ezt a hiányosságomat.</p>
	<p class="block_4">&nbsp;</p>
	<p class="block_4">Többféle szerszám használható a présgépeken. Kivágó, hajlító, kalibráló… Más nem jut az eszembe, én ezt a hármat ismerem, ezekkel dolgoztam. Szimpatikus volt, hogy fehér pamutkesztyűt kaptunk, bár a finom műszerolaj simán átáztatta. Volt nap, hogy négyet-ötöt elhasználtam, pedig megpróbáltam spórolni vele. De amikor kapsz egy olyan feladatot, hogy kétméteres szálakat kell sínre (ún. egérre) húzni, hogy több helyre lyukasszál rajta, és minden egyes művelet után kalapáccsal kell lejjebb noszogatni, akkor igen gyorsan elkoszolódik a fehér kesztyű, meg telemegy fémforgáccsal.</p>
	<p class="block_4">&nbsp;</p>
	<p class="block_4">Kaptam fúró feladatokat is. Általában süllyesztést, mert magát a „furatot” nem fúrták, hanem présgépen lyukasztották, süllyeszteni azért kellett, hogy a csavar feje, ami majd belekerül, ne lógjon ki a munkadarab síkjából. Vagy csak egy kicsit süllyeszteni, hogy a menetfúró belemehessen.</p>
	<p class="block_4">Az egyik fúrógép mellett, ahol dolgoztam, van két tábla. Az egyiken az van, hogy „Ezen a fúrógépen kesztyűt viselni tilos!”, a másikon meg az, hogy „Védőszemüveg használata kötelező”. Védőszemüveget nem kaptam, de adtak egy piros-szürke munkáskesztyűt, amit viszont nem áztatott át az olaj.</p>
	<p class="block_4">&nbsp;</p>
	<p class="block_4">Csőbe vagy lemezanyagba, pl. harmatacsőbe (más néven zárt szelvény, olyan, mint a cső, csak nem kör a keresztmetszete, hanem négyzet vagy téglalap) lehetetlen lenne megfelelő mélységben menetet fúrni, ilyenkor jön az úgynevezett folyatásos lyukasztás, aminek a német megfelelőjét nem sikerült megjegyeznem, és még a Neten sem találtam, pedig eddig azt kerestem. A szerszáma egy lekerekített négyzet keresztmetszetű szár, amit a fúrótokmányba fognak be. Kis hegyben kezdődik, ami belemegy a szűk furatba, aztán egyre jobban kidörzsöli, ezzel nagy hőt termelve. A forróság megolvasztja az acélt, és kis cső alakban lepréselődik/lefolyik a szár mentén. Persze felfelé is gyűrődik az olvadék, meg spirális spén (fémforgács) is keletkezik, ami szintén forró. Forróbb, mint mondjuk egy fúrás alkalmával, sokszor izzik is. A szár a tetején hirtelen kiszélesedik, ez levágja a felgyűrődést a munkadarab szintjéig, vagyis lesorjáz, esetleg egy kicsit be is süllyeszt, és ez izzó spéndarabok szanaszét pattogását jelenti. Egy sebet a mai napig őrzök a jobb könyökhajlatomban, mert eltartott egy pár másodpercig, amíg befejeztem a munkadarabot, és ki tudtam piszkálni onnan.</p>
	<p class="block_4">&nbsp;</p>
	<p class="block_4">Ez a művelet igen kalandos, a Pali bácsi nevű csoportvezetőtől bőrkötényt és &ndash;kesztyűt kaptam, meg egy fejpántos plasztik arcpajzsot, de rövid ujjú póló volt rajtam, és bicepsztől csuklóig szabadon voltam. Utólag mondta, hogy ha szólok neki, ad egy bőrujjat, amivel a kimaradt részeimet is eltakarhattam volna.</p>
	<p class="block_4">Mindezt 840Ft-os bruttó órabérért.</p>
	<p class="block_4">&nbsp;</p>
	<p class="block_4">&nbsp;</p>
	<p class="block_4">Aztán, mint azt már tudjuk, a harmadik hét csütörtökén áttettek egy napra a festőüzembe. Oda is a leszedőkhöz, ahol egy fiatal cigánysrác mellett kezdtem el dolgozni reggel. Tomi szimpatikus srác, sokat dumáltunk. Sajnos később megjelent egy Márton nevű minden lében kanál ürge, aki Attilának hívatta magát. Az első napját töltötte, bár azt mondta, korábban már dolgozott itt. Tökhülye volt mindenhez, de ez nem tartotta vissza attól, hogy ne szóljon bele mindenbe. Amit esetleg elrontott, és voltak ilyenek, azt úgy adta elő, mintha úgy kellett volna megcsinálni, ahogy ő tette. Amikor kijavították, akkor közölte, hogy tudja, és úgy mondta vissza, mintha ő találta volna ki, és úgy is csinálta volna, ahogy kellett volna. Mindenkit felhúzott vele, már magamban azt latolgattam, hogy ki lesz az, aki pofán vágja műszak végén, de valahogy megúszta. Szerintem azért, mert mindenki csak a másikra várt.</p>
	<p class="block_4">&nbsp;</p>
	<p class="block_4">A következő héttől pedig már csak a festőknél dolgoztam.</p>
	<p class="block_4">Először egy álló hétig a Kriszta nevű nagypofájú csaj mellett, de erről már írtam nagy vonalakban. Meg hogy milyen szépen összedolgoztak ellenem azzal a Pityu nevű sráccal, aki egyébként már nem is dolgozik ott. Érdekes módon azóta a Krisztina is egész normális tud lenni.</p>
	<p class="block_4">De akkor még totál elviselhetetlen volt. Mintha direkt engem akartak volna kiutálni onnan.</p>
	<p class="block_4">Amikor két leszedés &ndash; vagy inkább úgy fogalmaznék: két kapkodás &ndash; között volt egy kis időnk, a csaj a kopaszodó srácnak mondta:</p>
	<p class="block_4">- Pedig én magyar vagyok. De cigány vér is folyik bennem! Tudok rohadt kedves is lenni…</p>
	<p class="block_4">Hogy rohadt vagy, azt már tudjuk. Hogy kedves is tudnál lenni, nos, ahhoz még nagyon sokat kell változnod!</p>
	<p class="block_4">- … de ha felbosszantanak, akkor tudok gonosz is lenni!</p>
	<p class="block_4">És mégis, mivel bosszantottalak fel? Hogy Pestről jöttem? Hülye tyúk!</p>
	<p class="block_4">Persze rájöttem, hogy hiába a srác felé fordulva mantrázza a semmitmondó monológját, az tulajdonképpen nekem szól, úgyhogy szépen odébb sétáltam. Nem voltam kíváncsi a reklámszövegére, sem a sunyi pofájára, a beképzelt faszinak a pimaszul elégedett képével együtt. Felőlem megrohadhatnak papucsban, az sem érdekel!</p>
	<p class="block_4">&nbsp;</p>
	<p class="block_4">A múlt hét összehasonlíthatatlanul jobban telt! Egy másik nővel tettek össze. Ő váltott minket az előző héten, és már akkor bemutatkoztam neki. Pl. a csoportvezető Attila, egy alacsony kopasz srác kérdezte tőlem, hogy hol lakom. Nem jutott az eszembe, ezért ilyeneket mondtam:</p>
	<p class="block_4">- Izé… Egyperces novellák… Ki írta az egyperceseket?...</p>
	<p class="block_4">Az volt a durva, hogy senki sem válaszolt! Senki sem tudta, hogy Örkény István követte el őket!</p>
	<p class="block_4">Én tudtam, csak nekem nem jutott az eszembe. De aztán beugrott.</p>
	<p class="block_4">- Örkény! Ez az!</p>
	<p class="block_4">- Nem tudja, hol lakik? &ndash; kérdezte ez a csaj. Azóta is csak magázott.</p>
	<p class="block_4">- Nem! Be vagyok baszva, ilyenkor elfelejtem!</p>
	<p class="block_4">- Be van baszva?</p>
	<p class="block_4">- Be! Nem látszik?</p>
	<p class="block_4">Már itt sejthette, hogy nem vagyok normális.</p>
	<p class="block_4">&nbsp;</p>
	<p class="block_4">Nem mernék megesküdni rá, de azt hiszem, Nikinek hívják. Alacsony, széles csaj, persze férjnél van, de valószínűleg nincs gyereke. Cigánynak vallja magát, de nem látszik annak. A férje persze az, tehát nem csodálom, hogy ragaszkodik hozzájuk, még ha csak egy-két hegedűvonás van is benne.</p>
	<p class="block_4">Érdekes egyébként, hogy milyen összefonódások vannak a RegaMetallnál is! A festő srác, talán 18 lehet, a Dani a Krisztinának a veje. Jó, lehet, hogy nem vette még el a lányát, de rajta van, hogy úgy mondjam. Dani apja pedig a csopvez Attila. Hát mi jöhet még?</p>
	<p class="block_4">&nbsp;</p>
	<p class="block_4">Nikivel álom volt a munka így a Krisztina után! Nem hajtott egyáltalán. Ha sok cucc jött, és sietni kellett, akkor is tisztelettel, szinte óvatosan szólt, és csak kért, nem parancsolt. Esetleg kérdezett, hogy „nem lehetne így vagy úgy?...” Azt szerettem volna, hogy sohase érjen véget az a hét, mert ő is szokott éjszakát adni. Én csak két műszakot, de még a Márton nevű Attila is hármat ad. (Múltkor is úgy köszönt, hogy szevasz drusza. Mondom magamban: Most mi van? Én is Marci lettem?)</p>
	<p class="block_4">Mégsem dolgozhattam végig a hetet. Valami szar elkapott, és tiszta gyenge voltam egész nap. Mondta is a Niki, amikor egyszer visszajöttem a vécéről:</p>
	<p class="block_4">- Jó szarul néz ki, bácsika!</p>
	<p class="block_4">- Köszönöm! &ndash; feleltem. &ndash; Jó szarul is vagyok.</p>
	<p class="block_4">- Akkor most szóljon a főnöknek, hogy holnaptól nem jön! Éppen itt van.</p>
	<p class="block_4">Igaz, a művezető fószer ott lógott a nyakunkon majdnem egész nap. Odamentem és szóltam neki, ő pedig megkérte az Attilát, hogy kísérjen fel és szóljunk az Edinának, hogy legyen ideje valaki mást beosztani helyettem. Nekem ismét vécére kellett mennem, de A. megnyugtatott, hogy majd ő felmegy egyedül és intézkedik.</p>
	<p class="block_4">&nbsp;</p>
	<p class="block_4">Csütörtökön is bent voltak a HumánLabortól, és amikor mondtam, hogy tréül vagyok és dokihoz kell mennem, adtak egy papírt, amit a többinek is. Alá kellett írni, és egy szerződésmódosítás volt, miszerint most már csak 30 napra tartanak igényt a munkánkra.</p>
	<p class="block_4">Másnap pénteken (ez szeptember elsején volt) írt a Labor egy sms-t, amit csak most a napokban kaptam meg. Azt írták, hogy jövő héten, vagyis ezen, nem kell dolgoznom. Nem tudtam erről, és amikor pénteken elmentem a Rózsa doktorhoz (férfi, és Istvánnak hívják), kiírattam magam. Azt mondta, menjek vissza, ha jobban érzem magam. Vagy rosszabbul. Hazafelé menet felhívtam a laborosokat, és mondtam, hogy mi van. Nyugtázták.</p>
	<p class="block_5"><span class="text_1">Aztán most pénteken kaptam tőlük még egy sms-t, hogy a jövő héten szintén nem kell mennem. Azt hiszem, igen gyorsan új munkahely után kell néznem!</span><span class="text_2"><br class="calibre3" id="calibre_link-128" />
</span></p>
	</div>

<div class="calibre" id="calibre_link-10">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="42" class="block_7" id="calibre_link-129"><a href="https://szertelen.gportal.hu/gindex.php?pg=36966714&amp;postid=1390146" class="text_">SZŰKSÉG</a></li>
</ol>
	<p class="block_1"></p>
	<p class="block_2">2017.09.27. 12:38</p>
	<p class="block_3">melóhely prolongálva?</p>
	<p class="block_4">Tehát augusztus utolsó napján betegnek éreztem magam, és miután kint voltak a csajok a HumánLabortól, közöltem velük, hogy pénteken már nem jövök. Másnap elmentem a dokihoz, és kiírattam magam. Még aznap kaptam egy sms-t tőlük, hogy a jövő héten szabin vagyok.</p>
	<p class="block_4">- Azt te csak hiszed! - gondoltam magamban, és eldöntöttem, hogy egész hétre begsiben maradok, persze ha a dokinak nincs ellenvetése. De hát ő azt mondta, hogy akkor menjek vissza, ha jobban leszek. Vagy rosszabbul. Miután ugyanúgy éreztem magam, nem mentem vissza, hadd fizessék a „szabadnapjaimat“. Egy hónap után úgyis csak két nap szabi jár, és a többi fizetés nélküli.</p>
	<p class="block_4">Ráadásul még két pénteken ugyanezt az sms-t kaptam. Ennyit a szabiról!</p>
	<p class="block_4">&nbsp;</p>
	<p class="block_4">Közben Lee pásztor sms-t írt, hogy szeretné, ha megjelennék végre „ezen a vasárnapon“ a gyüliben, már csak azért is, mert lesz egy evangelizáció, jön Koreából egy pásztor, és számítanak rám a szórólapozás miatt. Visszaírtam, hogy ma nem tudok menni. Amikor Nekonak mondtam, felhomályosított, hogy ma hétfő van. Egen, szokatlan volt, hogy hétköznap otthon vagyok. Írtam mégegyet, hogy mármint a jövő vasárnap. Kész égés volt, már csak azért is, mert hazudtam. Simán oda tudtam volna menni, csak jegyre nem volt pénzem.</p>
	<p class="block_4">Nem sokkal később Csuin írt emailt, hogy visszajött Dél-Koreából, tele élménnyel, és hozott ajándékokat is, és szeretné, ha mennék istentiszteletre, hogy odaadhassa. Neki is írtam, hogy nem tudok megjelenni, többek között anyagi problémák miatt. Azt válaszolta, hogy nagyon távol kerültem az Úrtól. Visszaírtam, hogy azért, mert nincs pénzem, még nem jelenti azt, hogy távol kerültem volna tőle. Egy smiley-val békét kötöttünk.</p>
	<p class="block_4">&nbsp;</p>
	<p class="block_4">&nbsp;</p>
	<p class="block_4">Amikor a harmadik pénteken visszairattam magam, küldtem egy üzit a Labornak, hogy hétfőtől munkaképes vagyok. Akkor jött a harmadik egyenüzenet tőlük.</p>
	<p class="block_4">&nbsp;</p>
	<p class="block_4">De aztán hétfőn felhívtak. Méghozzá du. fél egy tájban. Hogy be tudnék-e menni aznap kettőtől. Mondtam, hogy nem. Meg hogy ez így hirtelen jött, de ha holnap vagy utána kellek, akkor szóljanak nyugodtan.</p>
	<p class="block_4">Másnap aztán felhívtak, hogy szerdán tudnék-e menni reggel. Azt már elfogadtam.</p>
	<p class="block_4">&nbsp;</p>
	<p class="block_4">Kiderült, hogy azon a héten és az utánalevőn négynapos munkahét van, mert olyan kevés a megrendelés, hogy a péntekek kimaradnak.</p>
	<p class="block_4">Szerdán és csütörtökön a festőüzemben voltam délelőtt, szerencsére a Tomival voltam leszedő, nem a szikkadt cigánycsajjal, aki annak idején előadta magát azzal a pasival együtt. Viszont ezen a héten betettek az egyengetőkhöz, és az egész brigádnak tizenkét óráznia kellett. Délután kettőre mentünk, és éjjel kettőkor végeztünk. És ez hagyján, de ha oda leszek beosztva jövő héten is, akkor a „délelőttös“ műszakunk úgy fog kinézni, hogy éjjel kettőtől du. kettőig húzzuk az igát.</p>
	<p class="block_4">És hogy még szebb legyen az egész, kiderült, hogy eltörölték az éjszakai műszakot. Délután hattól jár a 30% pótlék, de más nem. Mármint nekünk külsősöknek. Mert a regások kapják a túlóra pótlékot IS, meg az éjszakait IS. Mi meg tarthatjuk a pofánkat.</p>
	<p class="block_4">Ennél a lehetetlen műszakbeosztásnál is adják a harmincat reggel 6-ig, tehát a pénz ugyanannyi.</p>
	<p class="block_4">Ugyanolyan kevés.</p>
	<p class="block_4">&nbsp;</p>
	<p class="block_4">Pont most telefonált a Gabi - vagy az Ági, sosem tudom -, hogy hol van a TB kiskönyvem, hogy ki tudjanak fizetni 70%-ot a táppénzre. Mert ha nincs, akkor holnap kitöltünk egy papírt, hogy elveszett, és akkor csak 60-at kapok. Amikor ezt megmondtam Nekonak, közölte, hogy az első 15 napot a cég fizeti, méghozzá 75%-ban, úgyhogy ne piszkoskodjanak!</p>
	<p class="block_4">Még azt megdumáltam velük, hogy ha az egyengetőben ez a tré műszakbeosztás lesz jövő héten, akkor áttetetnek egy másik helyre, ahol 8 óra van. Arra hivatkoztam, hogy a miénk egy friss kapcsolat, és mostanában alig látjuk egymást.</p>
	<p class="block_4">Bölcsen nem reflektáltam a két és fél hét kényszerszabadságra, amikor is alig tettem ki a lábam a házból.</p>
	<p class="block_4">&nbsp;</p>
	<p class="block_4">Kértem ismét előleget, mert baromira nem volt itthon semmi. Kérdezte a csaj, hogy mennyit szeretnék.</p>
	<p class="block_4">- Mennyit szoktak kérni?</p>
	<p class="block_4">- Tízezret... tizenötöt...</p>
	<p class="block_4">Bölcsen hallgattam.</p>
	<p class="block_4">- Húszezret...</p>
	<p class="block_4">- Az jó lenne! Lehet kérni huszat?</p>
	<p class="block_4">Lehet, de nem igéri, hogy csütörtökön kihozza. Ha aznap nem sikerül, akkor hétfőn megkapom.</p>
	<p class="block_4">Természetesen nem jöttek csütörtökön. Tomi például kapott egy sms-t tőlük, hogy hétfőn jönnek, de engem szépen elfelejtettek. Egész hétvégén zsíros léc volt a menü, illetve vasárnap egy kiló lisztből Neko pogácsát sütött. Kétszer is leesett egy kissé a vércukrom, ami nem tudom, mitől volt, hiszen a kenyérben keményítő van, amit a szervezet cukorrá alakít, fehérjeelvonástól pedig nem szokott ilyen lenni, de egy-két kanál kristálycukor, meg a szervezet szabályozó mehanizmusa egyensúlyba hozta a dolgot. Persze ilyenkor még az a néhány perc is elég tré tud lenni.</p>
	<p class="block_4">Hétfőn kaptunk a Margitéktól egy kiló kenyeret, így még folytathattuk a zsíros brúgó diétánkat, és délután én is vihettem két összeborított szeletet a melóba.</p>
	<p class="block_4">&nbsp;</p>
	<p class="block_4">Hétfőn és kedden hivatalos voltam a gyülibe az evangelizációra, és addig-addig törtem a fejem, hogy hogy mondjam le, hogy szépen elfelejtettem. Mondjuk biztos észre vették, hogy nem vagyok ott, de illett volna odaböffenteni valamit, hogy tudják, és hogy ne várjanak rám. Így tényleg arra gondolhattak, hogy direkt nem megyek, pedig ez nem igaz. Hétfőn délután kettőkor kaptam a 20 rugó előleget, és máris nekiállhattam dolgozni. Tehát ha akartam volna, sem tudtam volna menni, de jobb lett volna ezt tisztázni.</p>
	<p class="block_4">&nbsp;</p>
	<p class="block_5"><span class="text_1">Ahogy megkaptam a két tizest, az egyiket felváltattam a csajokkal, és esztelen költekezésbe kezdtem. Vettem egy csokis croissant-t 160-ért, meg egy kis keskeny csomag sós mogyorót két kilóért. Micsoda dőzs!</span><span class="text_2"><br class="calibre3" id="calibre_link-130" />
</span></p>
	</div>

<div class="calibre" id="calibre_link-1">
<p class="block_5">
<span class="text_2">
</span></p>
	<p class="block_6"></p>
	<p class="block_1"></p>
	<ol class="list_">
	<li value="43" class="block_7" id="calibre_link-131"><a href="https://szertelen.gportal.hu/gindex.php?pg=36966714&amp;postid=1392233" class="text_">NYOMJUK A METALLT</a></li>
</ol>
	<p class="block_1"></p>
	<p class="block_2">2017.10.15. 23:08</p>
	<p class="block_3">lógás, kölcsön, dőzs</p>
	<p class="block_12">Tehát szerda-csütörtök a festőüzemben dolgoztam a Tomival délelőtt.</p>
	<p class="block_12">Viszont a következő héten az egyengető üzemben gályáztam 12 órában, vagyis délután kettőtől éjjel kettőig. Hétfőn-kedden &ndash; ez szeptember 25-26 volt &ndash; kibírtam valahogy a cigánygyerekek puhatolózásait, próbálkozásait, hiszen a több pénz elég csábító volt, de aztán azt hallottam, hogy rohadt kevés pótlék jön az alapunkra.</p>
	<p class="block_12">&nbsp;</p>
	<p class="block_12">Az van ugyanis, hogy a belsősök délutáni pótlékot is kapnak, és éjszakait is. Az időpontokat már elfelejtettem, de hát úgysem tartozik ránk, külsősökre. Mi 30%-ot kapunk du. 6-tól, és a délelőttösök hajnal kettőtől reggel 6-ig. Ez ugye baromira nem sok, és mivel a rétinégerek kedvességéből is elegem lett, úgy döntöttem, hogy a jövő hetet nem kockáztatom meg. Ha oda osztanak be, éjjel kettőtől kellett volna húznom az igát, ahhoz semmi kedvem nem volt, ha pedig ismét C vágány, vagyis nem kell mennem, hát úgyis mindegy. Utolsó lökés volt, hogy szerdán lekéstem a buszt.</p>
	<p class="block_12">&nbsp;</p>
	<p class="block_12">Kaptam ugyan egy papírt a buszmenetrenddel még annak idején az egyik sofőrtől, amin egy telefonszám is rajta van, amit akkor kell hívni, ha így jártam, és állítólag kiküldenek egy másik kocsit. Vagy talán ugyanazt, ha végzett már. De ezt a lapot már régóta nem találom, és szerintem nem is vagyok olyan fontos, hogy nekem egy külön autót kiküldjenek. Retorzió nélkül biztosan nem. Tehát fogtam magam, és el sem indultam, inkább felhívtam a Labort, hogy rosszul érzem magam, ne számítsanak rám.</p>
	<p class="block_12">Még aznap elmentem a dokihoz, kiírattam magam, de csak aznapra és másnapra. Nem akartam túlfeszíteni a húrt, és különben is, csak az első 15 napot fizeti a cég (75%), a többit a TB-től kapjuk (60%), és esetleg hónapokkal később.</p>
	<p class="block_12">&nbsp;</p>
	<p class="block_12">Hazafelé, mielőtt még odaértem volna az állomás mögötti közértbe, ahol pár cuccot vennem kellett, felhívtam a csajokat, hogy miután pénteken úgysincs meló, hétfőtől ismét hadrafogható lennék. Ámde ha ismét 12 órázni kell, és az hajnaltól lenne, akkor inkább ne hívjanak.</p>
	<p class="block_12">- Tudjátok, ez egy friss kapcsolat, és többet ér, ha több időt töltünk együtt.</p>
	<p class="block_12">A pici pénzre nem lett volna értelme hivatkozni.</p>
	<p class="block_12">Azt válaszolták, hogy jó, ha olyan helyre leszek beosztva, ahol csak nyolc órázni kell, akkor behívnak.</p>
	<p class="block_12">- Egyébként is már többen szóltak, hogy nagyon kellemetlenek ezek a hirtelen rosszullétek, mert nem tudnak számítani rád.</p>
	<p class="block_12">Ha eszembe jut, azt mondtam volna, hogy bocsánatot kérek, hogy nem tudom kiszámítani, hogy mikor leszek rosszul, de szerencsére nem ugrott be semmi ilyesmi. Ha cinkes vagy, fogd be a szád!</p>
	<p class="block_12">Szóval többen is szóltak. Na, megint kereshetek egy új melóhelyet!</p>
	<p class="block_12">Még aznap kaptam egy sms-t, hogy a jövő héten nem dolgozom. Már nem is említik a szabadságot.</p>
	<p class="block_12">&nbsp;</p>
	<p class="block_12">Még egy ilyen sms jött, aztán pénteken felhívtak, hogy a jövő héten be tudok-e menni reggelre a présműhelybe. Mondtam, hogy igen.</p>
	<p class="block_12">Ugyanis semmi kedvem nem volt új munkahelyet keresni. Lusta dög vagyok, meg tudom, hogy a környék tele van cigányokkal és hiába, hogy nem olyan rafináltak, agresszívek és rosszindulatúak, mint a pestiek &ndash; bár persze nem ismerem az ittenieket, de ezt hallom Nekótól &ndash; megint meg kéne szoknom az új arcokat, válaszolni minden kérdésre, hogy honnan jöttem, kivel élek, hol lakunk…</p>
	<p class="block_12">Meg aztán beleugrottam egy Provident kölcsönbe is.</p>
	<p class="block_12">&nbsp;</p>
	<p class="block_12">Az úgy volt, hogy állatira kedvetlen voltam már, hogy sok-sok hónapja nem tudtam összeszedni 60 rugót beregisztrálni az eToróra, és lemásolni egy tőzsdeguru havi tevékenységét, hogy minden hozzáértés nélkül is szép nyereségre tehessek szert. Ez persze meg is látszott rajtam, és Neko beszélt Ricsi nevű fiáról, akinek van két ilyen hitele is a Providentnél, és megadta a nő telefonszámát, aki hozza-viszi a pénzt. Én meg felhívtam, és miután meg tudtam neki mutatni a papírt, amit a Labortól kaptam, hogy bő 170-et kerestem augusztusban, már csak a lakcímkártyámra volt szükség, hogy léhez jussak tőlük.</p>
	<p class="block_12">&nbsp;</p>
	<p class="block_12">Tényleg, a lakcímkártyám! Már rég meg kellett volna kapnom!</p>
	<p class="block_12">Neko azt mondja, hogy nem itt csinálják, hanem átküldik Ócsára, ahol viszont az Okmányiroda szó szerint kint van a prérin, ahová a busz sem jár. Ha nem kocsival mész oda, hát jó sokat kell gyalogolni.</p>
	<p class="block_12">Viszont felhívta őket telefonon, és azt mondták, 9-én kiküldték, és miután senki nem vette át, 27-én vissza is hozta a Posta.</p>
	<p class="block_12">Namost mi augusztus 18-án voltunk bent itt a Városházán, és szégyen és gyalázat, hogy szeptember 9-éig kellett várni, hogy onnan feladják. Ennél durvább már csak az, hogy nem hozta ki a postás.</p>
	<p class="block_12">És tudjátok, miért nem hozta ki? Mert a név a borítékon nem volt neki ismerős! A Tóték jut eszembe erről, amikor a postás úgy dönt, hogy a frontról érkező leveleket nem kézbesíti ki, mert nyilván rossz híreket tartalmaz. Neko szerint nem érdemes feljelenteni, mert úgysem rúgják ki, és csak bosszút állna.</p>
	<p class="block_12">Most Neko elintézte, hogy kiküldjék még egyszer, és valóban pár nap múlva át is vehettük. Az utcán, ugyanattól a nőtől, aki nem hozta ki az előzőt.</p>
	<p class="block_12">&nbsp;</p>
	<p class="block_12">Eljött hát a providentes nő, felírta a kártya számát, és másnap este ki is hozott 350 000 forintot. Azt hittem, sosem fogy el, de… elfolyt a francba. Csak én elcsesztem másnap 110 rugót Pesten, és még nem is vettem meg mindent, amit szerettem volna. Eredetileg csak egy százast akartam magammal vinni, és még vissza is hozni belőle, de a drága rábeszélt, hogy 150-et vigyek. Jobban ismer, mint én magamat.</p>
	<p class="block_12">&nbsp;</p>
	<p class="block_12">Eljött a tizedike is, és rátettek a számlámra először 81 405, majd 23 375 rupót. Vagyis annak ellenére, hogy négy napot dolgoztam, az előleggel együtt összesen több mint 124 ropit kaptam szeptemberre. Jó dolog a betegállomány, és a jóisten áldja meg a Rózsa dokit mind a két kezével!</p>
	<p class="block_12">És miután a bő 120 járt a fejemben, szombaton kivettem egy ötvenest. Mert azt hittem, hogy bent marad még több mint hetven, és az jóval meghaladja $200 forintösszegét, tehát végre befizethetek arra a rohadt számlára, amit majd egy hozzáértő megsokszoroz nekem. Erre kiderül, hogy bent maradt 50. Hát ez megint cifra lesz!</p>
	<p class="block_12">&nbsp;</p>
	<p class="block_12">Az a sok zsé pedig arra ment el Pesten, hogy vettem egy új asztali gépet monitorral, két billentyűzettel, hogy a másikhoz is új legyen, két lézeres egeret, mert bár egy elég lett volna, 600 forintot bőven megért, és inkább akkor több legyen, egy egyterás vinyót, mert tényleg majdnem annyi volt, mint egy félterás, egy szünetmentes tápot, mert itt sokszor előfordul, hogy pár másodpercre elmegy az áram… Hosszabbítókat, mert az itt mindig kell, a múltkor az egyikbe belepisált valamelyik állat, még jó, hogy nem rázta meg az áram, de a biztosítékot lecsapta, tollakat, egy üveg konyakot, meg egy gurulós bőröndöt, hogy mindezt hazahozzam. Nagyon hamar elúszott a pénz!</p>
	<p class="block_12">Aztán volt még olyan is, hogy a hiperszuper új gép nem fogadta el a Win hetes telepítőjét, és felmentem újra, hogy írassak a Csigával, ő meg panaszkodott, hogy amikor álmosan ajtót nyitott, a Józsi vagy milyen bácsi már be is lopakodott mellette az ajtón egy bazi nagy CRT, azaz katódsugárcsöves (az a régi, vastag) tévével, hogy akkor ezt most te megveszed, tessék, itt van, és jössz 5 rugóval. Én megvigasztaltam, hogy mi pont akarunk venni egy tévét.</p>
	<p class="block_12">- Megveszem tőled, oda is adom a pénzt. Elég öt rugó? Vagy keresni akarsz rajta?</p>
	<p class="block_12">Elég volt, kitettem az ötöst, és megígértem, hogy ahogy lesz egy kiszuperált banyatankom, el is viszem onnét.</p>
	<p class="block_12">- Én meg felmegyek az öreghez &ndash; mondta, - és most rögtön leteszem neki a pénzt.</p>
	<p class="block_12">&nbsp;</p>
	<p class="block_12">Éppen ma rendeltem Neten egy összecsukható kézikocsit, amin még gumiszalag is van, a két végén kampóval. Négyezer-valamennyi, de miután Debrecenben van a cég, 2100-ért bárhova elviszi a futár az országban. Ha ez megjön, még egy pár nem túl drága dolgot rendelek egy pesti webáruházból, és még aznapra megbeszélem Csigával, hogy elviszem a tévét is.</p>
	<p class="block_12">&nbsp;</p>
	<p class="block_12">Az eToróra már beregisztráltam, de pénzt még nem tettem fel a PayPal-re. (Fel kellett volna, eláll bármeddig, most derült ki a napokban, hogy már évek óta rajta maradt több mint 4 rugó, elfelejtettem kivenni.) El kellett küldenem fényképeket az irataimról, meg egy screenshotot a banki egyenlegemről, mert papírszámlát nem kapok, és 5 munkanap, amíg leellenőriznek, hogy én vagyok-e Osama bin Ládikó. Vagyis jövő csütörtök. Viszont pénteken már kérhetek megint előleget, és ha esetleg nem lenne elég a zsé, ami most a bank- és PP számlámon van, hát ráteszek még. De szerintem elég lesz, mert kb. 260 most a dollár.</p>
	<p class="block_12">Aztán bejelölöm azt az orosz fazont, akit kiböktem magamnak, hacsak nem találok addig egy ígéretesebbet, és már csak imádkoznom kell, hogy megsokszorozza a pénzemet.</p>
	<p class="block_13"><span class="text_8">Minden egyes hónapban!</span><span class="text_9"><br class="calibre7" id="calibre_link-132" />
</span></p>
	</div>

<div class="calibre" id="calibre_link-34">
<p class="block_13">
<span class="text_9">
</span></p>
	<p class="block_14"></p>
	<p class="block_1"></p>
	<ol class="list_">
	<li value="44" class="block_7" id="calibre_link-133"><a href="https://szertelen.gportal.hu/gindex.php?pg=36966714&amp;postid=1394501" class="text_">TRASH METALL</a></li>
</ol>
	<p class="block_1"></p>
	<p class="block_2">2017.10.29. 15:55</p>
	<p class="block_3">jön-megy a pénz. én is jövök-megyek</p>
	<p class="block_12">Közben a drága is vásárolgatott. Tetszett, hogy mindenféle kaja meg pia van otthon, de persze ennek meg is volt az ára.</p>
	<p class="block_12">Piából sajnos az olcsóbb vodka meg ilyesmi. Én azt hittem, Neko szereti a vodkát, ő meg azt, hogy én. Végül is elfogyott minden, nem hagytunk meg semmit, és észrevehetően megdobta a szexuális életünket is.</p>
	<p class="block_12">Nem mintha szükség lett volna rá...</p>
	<p class="block_12">&nbsp;</p>
	<p class="block_12">De a zseton iszonyú gyorsan elpárolgott. Egy idő után &ndash; ez talán két nap volt &ndash; már nem is volt értelme kivenni hatvanat, mert akkor meg kajára nem maradt volna. Ott álltam egy csomó adóssággal, amit 24 hónapig kell törleszteni, és semmi befektetésem nem volt, amiből akár egy fillér is jöhetett volna. Bár nem tudom, miért írtam ezt múlt időben, hiszen most is ebben a trében vagyok, és semmi de semmi kilátás nincs. Új, még mélyebb gödörbe kerültem, még hígabb fos lötyögött a számon.</p>
	<p class="block_12">&nbsp;</p>
	<p class="block_12">A melóhelyen ugyanaz a szar: többet vagyok itthon, mint a melóban. Októberben összesen négy napot dolgoztam, úgyhogy eldöntöttem, legalább a Forradalom és a Halálnap, azaz 23-a és november 1-e közötti időt betegállományban töltöm, hadd jöjjön hozzá egy pár fillér.</p>
	<p class="block_12">Sikerült is kiíratnom magam. Kerek perec megmondtam a dokinak, hogy miről van szó, és simán megadta azt a pár napot. Már csak az volt a dolgom, hogy elküldjem a papírt a csajoknak, hogy elszámoljanak.</p>
	<p class="block_12">&nbsp;</p>
	<p class="block_12">Közben jártam egy párszor Dabason a Ricsi bérletével. Ezek a vasúti bérletek nem fényképesek, de amikor megvásárolod, felírják rá a szigszámodat. Csak akkor tudsz megbukni, ha elkérik a személyidet, de eddig ez nem fordult elő.</p>
	<p class="block_12">Jártam érgyógyásznál, aki dopplerrel vizsgálta meg a két bokámat, és kijelentette, hogy nem érszűkület miatt fájnak a lábaim. A leletre azt írta, hogy valószínűleg parkinson. Ez hülyeség, mert a kezemnek semmi baja nem volt, semmi remegés vagy ilyesmi, de az ördög nem alszik, hát Neko egy kicsit ideges volt miatta. És ha már ott jártam, megszűrettem magam a tüdőgyógyásznál.</p>
	<p class="block_12">Egy füst alatt vásároltam egy pár dolgot, pl. olyan filcet, ami ír CD-re. 220 forintot voltak képesek elkérni érte, és itthon derült ki, hogy nem is fog. Vettem ezen kívül porzsákot is a Kärcherbe, de miután útközben voltam már és Neko telefonon instruált, nem tudtam pontosan, hogy milyen kell. Nem is kaptam olyat.</p>
	<p class="block_12">&nbsp;</p>
	<p class="block_12">Aztán amikor megint ott jártam, a betegirányítóban derült ki, hogy hétfői napon nincs neurológia. Kénytelen voltam újra elmenni, már csak azért is, hogy megnyugtassam az asszonyt és a dokimnak se tartozzak lelettel.</p>
	<p class="block_12">Egy órás várakozással bejutottam a dokinőhöz. Megkérdeztem, hogy írnak-e még fel Parkant, de már sajnos nem. Viszont amikor elsétáltatott az ablakig meg vissza, közölte, hogy sok minden bajom van, de parkinson kórom nincs.</p>
	<p class="block_12">A rossz filcet egy szó nélkül kicserélték egy olyanra, ami ír. Megnéztem a papírporzsákot a Tescóban is, de nem volt, pedig annak idején Neko ott vette a porszívót is. Változnak az idők!</p>
	<p class="block_12">Viszont felhívtam a lajosmizsei állomásfőnökasszonyt, hogy van-e tippe, mikor indul váltókezelői tanfolyam. Nem tudta megmondani, de elküldött egy telefonszámot sms-ben, hogy kérdezzem meg Kispest állomásfőnökét. Később elküldött egy másikat is. Egyik sem vette fel, de a második visszahívott, amikor már itthon voltam, és egy csinos fiatal női hang közölte, hogy november huszadika környékén indul, de persze előtte a kétnapos orvosi vizsgálat…</p>
	<p class="block_12">Azért kell két napot számolni, mert olyan sok helyre kell menni, hogy a pszichológiaira már nem jut idő, csak másnap.</p>
	<p class="block_12">És hogy majd írjak egy emailt az adataimmal, de persze személyesen is találkoznunk kell. Kérdeztem, hogy ő hová tartozik, hát Ferencváros állomásra. Mondom neki, hogy az jó, mert Zuglóban leszállok, és az egyes villamos elvisz oda. Mondta, hogy igen, de még jobb, ha KöKin leszállok és vonattal megyek. És igaza van, mert a vonatra kapok majd fényképes utazási igazolványt, de a villamosra nem.</p>
	<p class="block_12">&nbsp;</p>
	<p class="block_12">Szóval most nincs pénzem, de ha átjutok az orvosi ellenőrzésen és elkezdem a tanfolyást, akkor kapom majd a 127 650 forint minimálbért, ami a három gyerek után 125 735 Ft lesz, és öt hónapi fix idős szerződés után ha a vizsgák jól sikerültek - és miért ne sikerülnének jól? - valami 200 körül kapok majd a pótlékokkal együtt, ami nekem úgy jó 195 körül kell hogy legyen. Ebből már ha nem tudok félretenni hatvan ezret, akkor meg is érdemlem!</p>
	<p class="block_12">&nbsp;</p>
	<p class="block_13"><span class="text_8">Egyelőre várom a tizedikét, hogy jöjjenek az első Provident részletért, és ezt még 23 hónapon keresztül...</span><span class="text_9"><br class="calibre7" id="calibre_link-134" />
</span></p>
	</div>

<div class="calibre" id="calibre_link-25">
<p class="block_13">
<span class="text_9">
</span></p>
	<p class="block_14"></p>
	<p class="block_1"></p>
	<ol class="list_">
	<li value="45" class="block_7" id="calibre_link-135"><a href="https://szertelen.gportal.hu/gindex.php?pg=36966714&amp;postid=1395843" class="text_">UTOLSÓ BEJEGYZÉS</a></li>
</ol>
	<p class="block_1"></p>
	<p class="block_2">2017.11.06. 22:19</p>
	<p class="block_3">lenyúlja a blogomat!</p>
	<p class="block_4">Megint tovább kell lépnem!</p>
	<p class="block_4">Ez a gyökér oldal egy idő óta lenyúlja a bejegyzéseimet! Tavaly májusban jöttem át ide, most a legrégebbi bejegyzésem az idei június 9-e. Ez így nem büfé!</p>
	<p class="block_4">Gyertek át ide! http://nyitvavana.blog.hu/</p>
	<p class="block_4">Pá!</p>
	<p class="block_"></p>

</div>

</body></html>